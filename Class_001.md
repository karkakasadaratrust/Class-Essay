எல்லாம் வல்ல இறைவனுடைய திருவடிகளை, என்னுடைய மனம் மொழி மெய்களால் போற்றி பணிகின்றேன். 

மிகப்பெரிய  அளவிலே  கல்வி  பணியாற்றுகின்ற இந்தக்  கல்வி  நிறுவனத்தினு டைய பெரியோர்கள்  அத்தனைபேர்  திருவடிகளுக்கும் என் பணிவார்ந்த  வணக்கங்கள். 'கற்க  கசடற'  என்கின்ற  இந்த அமைப்பை உருவாக்கி, சமூகத்துக்கு  நன்மை  பயக்க  வேண்டும்  என்ற  நோக்கத்துடன்  செயல்படுகிற அத்தனை பேருக்கும்  என் அன்ப சார்ந்த  வாழ்த்துக்களும்  வணக்கங்களும். சபையிலே  உட்கார்ந்து இருக்கக்கூடிய பெரியவர்கள்,  தாய்மார்கள்,  இளையோர்கள் அத்தனைபேரையும்  அன்பு  சார்ந்து  வணங்கி  மகிழ்கின்றேன். 

கற்க  கசடற  குழுவினர், திருக்குறள்  வகுப்பு ஒன்றை  நடத்த  வேண்டும் என்று  கேட்டபொழுது  இந்த  வகுப்பு  பற்றி  என்  மனதிலே  ஒரு  படம்  இருந்தது. இங்கு  வந்து  பார்த்தால்  அந்தப்  படம் இல்லை. இது  கிட்டத்தட்ட  ஒரு ஒரு  கூட்டம்  நடத்துகிற  அளவுக்கான  உங்களை நான்  சத்தியமாக  எதிர்பார்க்கவில்லை.  ஒரு  பத்து  பதினைந்து  பெயரோடு,  சூழ இருந்து, திருக்குறளை  படிக்க போகிறேன்  என்ற  மனநிலையில்  வந்த  எனக்கு, இது  ஒரு  புதிய  அனுபவம்.  இந்த  சூழலுக்கேற்ப  நான்  என்னை  மாற்றிக்  கொள்ள  வேண்டி இருக்கிறது. அதற்கான  அவகாசத்தை  உங்களிடம் தாழ்மையோடு  கேட்டுக்கொள்கிறேன். இன்றைய  வகுப்பு  ஒரு  அறிமுகம்  தான். திருக்குறளை படிக்கிற  முறை, படிக்க  வேண்டிய  தேவை, அதை  எப்படி  உட்கொள்வது  என்பது  பற்றி  சில செய்திகளை  சொல்வதிலே இந்த  வகுப்பை  ஆரம்பிக்க  வேண்டுமென்று  நினைக்கிறேன். முதலிலே, நான்  திருக்குறள்  படிக்க  வேண்டி வந்த  தேவையை  சொல்கிறேன். இன்றைய  வகுப்பை  வைத்து  இப்படித்தான்  இனி  எல்லா  வகுப்பும் இருக்கப்போகிறது  என்று  தயவு செய்து  யாரும் பயந்தோ, சோர்ந்தோ போக  வேண்டாம்  என்று  கேட்டுக்கொள்கிறேன். இது உங்களோடு ஒரு நட்பு உருவாக்கிக்  கொள்வதற்கான  முயற்சி  அவ்வளவுதான். முடிந்தால்  இன்றைக்கே  கூட  பாடம்  ஆரம்பித்துவிடும்  அல்லது நாளை  தொடரும். 

நான்  தமிழை முறைப்படி  படித்த  ஒருவன்  அல்லன். இது  தன்னடக்கத்திற்காக  சொல்லுகின்ற  அல்லது  அவை அடக்கத்திற்காக  சொல்லுகிற  வார்த்தை  அல்ல,  நிஜமே  அதுதான். இயல்பான  ஒரு  தமிழ் விருப்பால்  என்  பாட்டுக்கு  தமிழைப்  படித்தேன். கடவுளுடைய  அருளினாலே  பேசுகிற  ஒரு  ஆற்றல் வாய்த்தது. இது எல்லாம் நான் சொல்வது  என்னுடைய இருபதாவது வயதுகளிலேயே  நிகழ்ந்த  சம்பவங்கள். என்னுடைய  இளமையிலேயே  நிறைய  வாசித்ததாலும். கடவுள்  போட்ட  பிச்சையாலும்  பேச  முடிந்தது. அந்த  பேச்சுக்கு  எங்கள்  ஊரிலே  ஒரு  மதிப்பு  உருவாகியது. அதுவும்  கடவுளுடைய  அருள்தான். என்னுடைய  தகுதிக்கு  கிடைத்த  பரிசு  அல்ல. 

தொடர்ந்து  ஒரு  பேச்சாளனாக  மேடைகளிலே  வலம்வர  தொடங்கினேன்  நான்  படித்தது முறைசார்  கல்வி  என்று  பார்த்தால்  பிளஸ்  2  வரையும்  தான்  படித்திருக்கிறேன்  அதுவும்  ஒரு விஞ்ஞான மாணவனாக  தான்  படித்தேன் நான் கலை மாணவனாக படிக்கவில்லை. பிளஸ்2  என்றால்  எதோ  அதிலே  பரீட்சையில் சித்தி  பெற்றவன்  என்று  நினைக்காதீர்கள்  அதிலே  முழுமையாக தோல்வியடைந்த ஒருவன். தமிழில்  ஏற்பட்ட  விருப்பு  காரணமாக சொற்பொழிவு  என்று  என்னுடைய  பாதை  திரும்பியது. ஆலயங்களிலே  சமய  பிரசங்கம்  நிகழ்த்த  தொடங்கினேன். ஒரு  35 / 36  வயது  வரையும் இப்படியே  என்வாழ்க்கை  போனது. மேடையிலே  பேசப்  பேச  பேச  எனக்கு  உள்ளே  ஏற்பட்ட  உணர்வு புதிதாக  ஏதாவது  விஷயங்களை சொல்ல  வேண்டுமே  சொன்னதையே  திருப்பித்  திருப்பிச்  சொல்லிக்  கொண்டிருக்கிறேனோ என்கின்ற  ஒரு  கூச்ச  உணர்வு  எனக்கு ள்ளே  ஏற்பட்டது. புதிதாகச்  சொல்ல  வேண்டுமானால்  புதிதாக  படிக்க  வேண்டும். தெரிந்ததை  படித்ததை  நான்  வாசித்ததை வைத்துக்கொண்டு  என்னுடைய புத்திசாலித்தனத்தைப்  அதற்கு உள்ளே  கொஞ்சம்  கலந்து  பந்தி வைத்துக்  கொண்டு  இருந்தேன்,  அது  போதவில்லை. ஆகவே  உண்மையாக  கொஞ்சம்  விஷயத்தைதத் தேடினால்  என்ன  என்ற  ஆசை  எனக்கு  36  37  வயசுக்கு  மேலே  வந்தது.  படிப்பு  முடிகிற நேரத்திலே  படிக்க  வேண்டும்  என்று  நினைத்தேன். எங்கள்  ஊரிலே  ஒரு  பெரியவர்  இருந்தார். 

இது  எனக்கும் அறிமுகம்,  திருக்குறளுக்கும்  அறிமுகம்  என்று  வைத்துக்கொள்ளுங்கள். அவர்  ஒரு  பெரிய  அறிஞர்  எங்கள்  யாழ்ப்பாணத்தில்  இருந்த  பல்கலைக்கழகம் அவருக்கு  டாக்டர்  பட்டம் கொடுத்து கௌரவித்தது. அவருக்கு  இலக்கண  வித்தகர்  நமசிவாய  தேசிகர்  என்பது  அவருடைய  பெயர். அவருக்கு  முன்பாக  என்னை  நாலு  ஆசிரியர்கள்  வளர்த்தார்கள் நான் ஒன்றே ஒன்றை அழுத்திச் சொல்லுகிறேன் ஆசிரியர்கள்  மனம்  நிறைந்து  ஒருவனை  வாழ்த்தினால்  அவன்  நிச்சயமாக  நன்றாக வருவான். அதில்  எந்த  சந்தேகமும்  இல்லை.  இது  என்னுடைய  அனுபவம்  கொண்டு,  நான்  சொல்கிற வார்த்தை.. என்  அனுபவம்  கொண்டு  சொல்லுகிற  வார்த்தை  ஒரு  ஆசிரியன்  மனம்  நிறைந்து  ஒரு பிள்ளையை  வாழ்த்தி  விட்டால்  அந்த  பிள்ளைக்கு  வாழ்க்கை  நிச்சயமாக  உண்டு. 

என்னுடைய  ஆசிரியர்களிலே  ஒருவர், வித்துவான் வேலன்  என்று  அண்ணாமலைப்  பல்கலைக்கழகத்தில்  படித்தவர்.  யாழ்ப்பாணத்தைச்  சேர்ந்தவர்.. அவர்தான்  முதன்முதலில்  எனக்கு  திருக்குறள்  பற்றிய  ஒரு ஆர்வத்தை  உண்டாக்கினார். எங்களுக்கு  தெரிந்த  திருக்குறள், உங்களுக்கு  தெரியும் தானே ,  திருக்குறள்  தெரியாத  ஒரு  குழந்தையும்  நம்  தமிழினத்தில்  இல்லை . ஒரு ஐம்பது குறள்  அல்லது  ஒரு நூறு  குறளை வைத்துக்கொண்டு  மேடையிலேயே  வித்தகம் பண்ணிக்  கொண்டிருந்த,  அந்த  வேலையைச்  செய்து  கொண்டிருந்தேன்.  மேலும்  படிக்க  வேண்டும் என்று  விருப்பம்  வந்தது..  நான் எப்பொழுதும்  சொல்வதுண்டு. ஆண்டவன்  மூன்று பசிகளை  மனிதர்களுக்கு உள்ளே  புதைத்து  இந்த  உலகத்தை  இயக்கிக்  கொண்டிருக்கிறான். அதுல ஒரு பசி வயிற்று பசி. அது எல்லாருக்கும் தெரியும். அந்த  பசி  மட்டும்  இல்லாவிட்டால்,  நாங்கள்  இயங்கப்  போவதில்லை. பசி  வந்த  உடனே  தான்  அதற்கு  உணவு  தேவை ; உணவு தேட  பொருள்  தேவை ;  பொருள்  தேட  ஓடித்திரிய வேண்டும், என்று ஓடிக்கொண்டிருக்கிறோம். ஆண்டவன்  ரொம்ப  சுலபமாக  நம்மை இயங்கப் பண்ணினான்.  ஒன்று  வயிற்றுப்பசி. அடுத்தது  உடம்பு  பசி  காமம்.  இதுவும் மனிதனை  இயங்குகிற  பண்ணுகின்ற சூத்திரத்தில்  ஒன்று மூன்றாவது  அறிவு  பசி  என்று  ஒன்று  இருக்கிறது.  அது  எல்லோரிடமும்  இருப்பதில்லை. நான்  சொன்ன  முதல்  சொன்ன இரண்டு பசி  எல்லாருக்கும்  உரியது  எல்லா ஜீவனுக்கும் உரியது. வயிற்றுப்  பசியும்  உடல்  பசியும்  இல்லாத  ஜீவன்  என்று  ஒரு  ஜீவன்  இல்லை. 

அபூர்வமாக  இறைவன்  மனிதனுக்கு  மட்டும்  அறிவு  என்று  ஒன்றை  கொடுத்தான்..  ஆறாவது  அறிவைக் கொடுத்தான்  என்று  சொல்கிறோம்  இப்போது ஏழாவது அறிவு எட்டாவது அறிவு  என்று எல்லாம் என்னென்னவோ  சொல்கிறார்கள். அந்த  ஆறாவது  அறிவு  சிலபேருக்கு  கூர்மை பெற்ற  உடனே  இன்னொரு பசி ஆரம்பமாகிறது.  அதை  அறிவுப்பசி  என்று  சொல்வார்கள். எப்படி  வயிற்றுப்  பசி  வந்தால், அதை தீர்க்காமல்  இருக்க  முடியாதோ,  அது  உங்களுக்கு  அனுபவம். அந்த அனுபவம்  இல்லாதவர்கள்  இருக்க மாட்டார்கள். பசி  வந்துவிட்டால்,  எந்த  நேரமும் அதை  எப்போது  தீர்ப்போம் தீர்ப்போம் என்பது தானே  ஒரு  ஒரு  பைத்தியம்  ஆக்கிவி டாது  அல்லவா எவ்வளவு பெரிய  படித்தவனாக இருந்தாலும்  அந்த பசி  வந்து  விட்டால்  மிச்சம் எல்லாம்  மறந்து  போய்விடுகிறது. 

"மானம் குலம் கல்வி வண்மை அறிவுடைமை
தானம் தவம் உயர்ச்சி தாளாண்மை - தேனின்
கசிவந்த சொல்லியர் மேல் காமுறுதல் பத்தும்
பசி வந்திடப் பறந்து போம்."  என்றாள் ஔவை. 

அப்போ  இந்த  வயிற்றுப்பசி  வந்தவுடனே  எப்படி ஒரு  பைத்தியம்  பிடித்தாற்போல்  அந்த  பசிதீர,  தீர்க்க  வேண்டும்  என்று திரிகிறோமோ , அதுபோல  உடற்பசி  ஆகிய,  காமம்  வந்து  விட்டால் ஒருவன் அதை  தீர்ப்பதற்கு,  தன்னையே  மறந்து  எப்படி  இயங்குகிறானோ, சாகுந்த லத்திலேயோ  ஏதோ  ஒரு  இலக்கியத்திலே  ஒரு  காதலன்  காதலியை  தேடி  வருகிறான். நடுவிலே  ஆற்றுவெள்ளம்,  எப்படியும் அவளை  அடைந்து  விட  வேண்டும்  என்று  அந்தப்  பெரும் மழை  வெள்ளத்தில்  எப்படியாவது  கடந்து  போய்  அவளைக்  காண  வேண்டும்  என்று  ஏதோ  தேடுகிறான். ஒரு  கட்டை  கிடைக்கிறது  அதை பிடித்துக்கொண்டு  நீந்தி  வெளியிலே  வந்து விடுகிறான்.  வந்து  கரையேறிய  பிறகுதான்  பார்த்தால்  அது  ஒரு  சடலம்  என்பது  தெரிகிறது. உடல் பசி தந்த காரணத்தினாலே அதை எல்லாம் கவனிக்காமல் தன் தலைவியை  தேடிப் போகிறான். அந்த  மாடத்துக்கு ஏற வேண்டும் என்று பார்க்கிறான். கயிறு போல ஒன்று இருக்கிறது. அதைப் பற்றி ஏறி விடுகிறான். ஏறிய பிறகுதான் தெரிகிறது. அது ஒரு மலைப்பாம்பு என்று. 
தன் தலைவியை நாடி, தலைவியை போய் இப்படியெல்லாம் கஷ்டப்பட்டு போய் சேர்ந்த உடனே வெறும்  இந்த உடலுக்காக தானா இத்தனையும் செய்து நீ வருகிறாய் என்று அவ ள் கேட்டதும் அவனுக்கு ஞானம் வந்ததாகச் சொல்வார்கள். 

உடல் பசியும் அப்படித்தான். வயிற்றுப்பசி போல தான், வந்தால் ஒருவனை சும்மா இருக்க விடாது. அது தீரும் வரையும் அலைய வேண்டும் .. இந்த ரெண்டு பசிக்கும் இருக்கிற குணம் அறிவுப்பசிக்கும்  உண்டு. அதற்காகத்தான் இதை சொல்கின்றேன். ஏனென்றால் அனுபவம் உள்ளதை கொண்டுதான் அனுபவம் இல்லாததை விளங்கவேண்டும். வயிற்றுப் பசியும் காமப் பசியும்  எல்லாருக்கும் அனுபவப்பட்ட விஷயம்.  இந்தப் பசி எப்படி ஒருவனை இருக்க விடாதோ, அதுபோல அறிவுப் பசி வந்துவிட்டால், பிறகு இருக்க முடியாது. இந்த மூன்று பசியை வைத்து தான், உலகத்தை ஓட வைத்திருக்கிறான் இறைவன் . இந்த அறிவுப் பசி என்ற ஒன்று, உள்ளே புகுந்துவிட்டால், தேடிக்கொண்டே இருக்க வேண்டும். 

இன்றைக்கெல்லாம் படித்தல் என்றால் பரீட்சைக்காக படித்தல் என்ற ஒரு பெயர் வந்துவிட்டது. படிக்கிறார் நான் ஒருவன் படிக்கிறான் என்று சொன்னால் அடுத்ததான கேள்வி அப்ப என்ன பரிட்சை  எடுக்கிறாய் ? அது மேற்கு நாட்டவர்கள் வந்த பிறகு நம் இனத்துக்கு உள்ளே புகுந்த ஒரு நோய். படிப்பு பரீட்சைக்காக அல்ல. படிப்பு என்பது தன் ஆத்ம திருப்திக்காக கற்க பயில வேண்டும். இதெல்லாம் என்னுடைய ஆலோசனை என்று வைத்துக் கொள்ளுங்கள். தன்னைத் திருப்தி. சாப்பிடுவது எதற்காக சாப்பிடுகிறோம் நம்மை நாம் திருப்தி செய்ய வேண்டும். அது போல தான் காமமும் தன்னைத்தான் திருப்திப்படுத்த.. அதுபோல கல்வியும்த ன்னைத்தான் திருப்திப்படுத்த ஒரு பசி எடுக்க வேண்டும். எனக்கு வாய்த்த ஆசிரியர்கள், யாழ்ப்பாணத்தில் என்னை வளர்த்த ஆசிரியர்கள், நான் ரொம்ப ஆச்சரியப்படுவேன். அவர்கள் ரிடைர் பண்ணிய பிறகு ஓய்வு பெற்ற பிறகு, போனாலும் கையிலே ஒரு புத்தகத்தோடு படித்துக் கொண்டுதான் இருப்பார்கள் நான் கிண்டலாக கேட்பேன். இதுக்கு மேலே படித்தது என்ன செய்யப் போகிறீர்கள் என்றால், அவர்களால் படிக்காமல் இருக்க முடியாது. இதுதான் நிலைமை நீங்கள் யாரும் கோபிக்கக்கூடாது சொல்லுகிறேன் அப்படி பசியுள்ளவனுக்கு தான் படிப்பு. அப்படி பசியுள்ளவனுக்கு தான் படிப்பு மற்ற படி சும்மா ஒரு விளையாட்டு பண்ணலாம். கல்வியை  வைத்துக்கொண்டு ஒரு வித்தைப் பண்ணலாம் கல்வி பசியாக வேண்டும். பசித்தால் தான் சாப்பிட்டது செமிக்கும்.  அதுபோல புத்தி பசித்தால் தான் நாம் படிக்கிறது உள்ளே போய் நிரம்பும் .இன்றைக்கு  எல்லாம் பரிட்சை நோக்கமாக, படித்தல் என்று வந்த பிறகு அந்தப் பசி பற்றி யாரும் கவலைப்படுவதில்லை. யாரும் கவலைப்படுவதில்லை ரொம்ப எளிமையாக சொல்கிறார்கள் என்ன செய்கிறாய் என்று கேட்டால் படித்து முடித்துவிட்டு சும்மா இருக்கிறேன் என்கிறார்கள்.  இரண்டும் நடக்க முடியாத காரியம். படித்து முடிக்கவும் முடியாது; சும்மா இருத்தலும் முடியாது. ரொம்ப எளிமையாக சொல்கிறார்கள். இதிலிருந்து என்ன புரிகிறது என்றால், இவர்களுக்கு கல்வியில் அந்த என்ன அதனுடைய கனம் தெரியவில்லை என்று நான் நினைத்துக் கொள்வேன். இதெல்லாம் உபதேசம் என்று வைத்துக்கொள்ளுங்கள். நான், அப்படி ஒரு பசி ஆரம்பித்தது எனக்கு.  

தேவையின் நிமித்தம், பசி ஆரம்பித்தது. அடிக்கடி பேச கூப்பிடுகிறார்கள்; பேசுவதற்கு விஷயம் போதவில்லை; என்று தெரிந்த பிறகு நான் சொன்ன ஆசிரியரிடம் திருக்குறள் படிக்கபப் போனேன். அவர் ஒரு பெரிய மேதை. மேதை என்றால் அப்படி இப்படி பட்ட மேதை இல்லை, நீங்கள் என்னை ஒரு அறிஞனாக கௌரவிக்குமகும் போதெல்லாம் எனக்கு உள்ளே கூச்ச உணர்வு என்னைத் தின்னும்.. நீங்கள் அவரைச் சந்திக்கவில்லையே என்று நினைத்துக்கொள்வேன். அவருடைய படிப்பு எப்படி பட்ட படிப்பு என்றால். அதை எப்படி சொல்வதென்று தெரியவில்லை நான் இப்படி சொல்கிறேன், அவர் வைத்திருந்த விஷயத்திலே லட்சத்தில் ஒரு பங்கைக்கூட என்னால் வா ங்க முடியவில்லை. அது தான் என்னிடம் இருக்கிற சொத்து. நீங்கள் நம்பினால் நம்புங்கள். என் குருவை மதிக்க பண்ணுவதற்காகவோ, அல்லது என்னைத் தாழ்த்திக் பெருமை படுத்துவதாக, சொல்லவில்லை . 

நான் ரொம்ப தாமதமாக தான் சந்தித்தேன் அவரை நான் சந்தித்தபோது அவருக்கு கிட்டத்தட்ட 80 வயதாகிவிட்டது. எனக்கு 40 வயது ஆகிவிட்டது. ஒரு ஐந்து ஆண்டுகள் திருக்குறளை அவரிடம் நான் படித்தேன். திருக்குறளையும் சைவ சித்தாந்தத்தையும் படித்தேன் அந்தப் படிப்பு எப்படி இருந்தது என்றால், எனக்கு அது ஒரு பெரிய புதுமை. அவரிடம் படிக்க வேண்டுமென்று பிரியம். படிக்க வேண்டும் என்ற ஆசை வந்து உடனே ஒரு நாள் முடிவு செய்தேன் படிக்க வேண்டும் என்று. திருக்குறள் வகுப்பு எடுப்பான் என்று பார்தால் என்னென்னமோ தன் வரலாறு சொல்லிக் கொண்டிருக்கிறான் என்று நினைக்காதீர்கள் இது ஒரு அஸ்திவாரம். இது தெரிந்தால் தான் மேலே நீங்கள் நகர முடியும். இடையிலே, இன்னொன்றும் சொல்லிக் கொள்கிறேன். இது வகுப்பு என்றால் ஒரு உங்களுக்கும் எனக்குமான ஒரு நட்பு இருக்கட்டும். ஏதோ என்னை ஒரு பெரிய இடத்தில் வைத்து, நீங்கள் ஏதோ மாணவர்கள் போல இருக்க வேண்டாம். கொஞ்சம் சிரித்து, கொஞ்சம் முகச்சலிப்பு காட்டினால்தான் எனக்குப் பேச வரும். ஆகவே நீங்கள் இயல்பாக இருக்க வேண்டும் என்று கேட்டுக்கொள்கிறேன். என் ஆசிரியரிடம்  போகிறேன். பாடம் படிக்க வெண்டும் என்ற ஆசை.

ஒரு நான் இருந்த நான் இருந்தது கிட்டத்தட்ட ஒரு டவுன் போல ஒரு இடம். அவர் இருந்தது ஒரு கிராமம். நான் இருந்த இடத்தில் இருந்து பதினைந்து மைல் தூரம். அப்போ யாழ்ப்பாணத்திலே சண்டை நடந்து கொண்டிருந்தது . ஒரு வாகனமும் கிடையாது; பஸ் எல்லாம் கிடையாது. சைக்கிளில்  தான் போக வேண்டும் அல்லது டூவீலர். நான் ஒரு காலமும் உத்தியோகம் பார்க்க வில்லை. அது என்னுடைய பெருமைகளிலே அது ஒன்று, ஏன் என்றால் தமிழோடு ஈடுபட்ட பிறகு நான் நினைத்தேன் ஏன் இன்னொருவருக்கு கைகட்டிபப் பிழைக்க வேண்டும். அப்படி இருந்தால் நான் எப்படியோ இன்னொருவர் சொல்வதை ஆமோதிக்க வேண்டி வந்துவிடும். என் பாட்டிற்கு  இப்படி இருந்துவிடுவோமே என்ற முடிவாலே இருந்தவன். ஆகவே வேலை செய்யவில்லை. வீட்டிலேயே இருந்தேன். அவரைத் தேடிப் போனேன். ஒரு நாள் காலைப் பொழுது. ஒரு ஏழரை மணி, நான் அவரை தேடிப் போகிற பொழுது. அது ஒரு ஒரு மெயின் வீதியிலே இருந்து உள்ளே இறங்கி போகவேண்டும். எங்க ஊரில் அப்படி உள்ளே இறங்கி போகிறதை ஒழுங்கை என்று சொல்வார்கள். அந்த வீதியிலே இருந்து உள்ளே போகவேண்டும். நான் உள்ளே போகிறேன். மோட்டார் சைக்கிளிலே போகிறேன். அப்போது எல்லாம், நான் மோட்டார் சைக்கிள் ஓடுவேன். நான்  மோட்டார் சைக்கிள் ஓடுவதை பார்ப்பதற்கென்றே சின்ன பிள்ளைகளை கொண்டு வந்து வைத்திருப்பார்கள். உள்ளே போனால், அந்த சந்துக்குள்ளே போகிறேன் ஆசிரியர் பெயரை சொல்லி கேட்டால் அவரை ஒருவருக்கும் தெரியவில்லை. என்னை எல்லாருக்கும் தெரிந்து இருந்தது. அப்ப என்ன எனக்கு அதில் விளங்கிற்று  என்றால், அறிவு அதிகரித்தால் மக்களிடம் இருந்து ஒதுங்கி விடுவார்கள். கொஞ்சம் அறிவோடு இருந்தால், புகழோடு இருக்கலாம். ஆகவே, அதிகம் படித்து விடாதீர்கள். அவரிடம் போனேன். 

நான் சொல்வது அத்தனையும் சத்தியம். அவரை நான் போகிறேன் பக்கத்திலுள்ள விசாரிக்கிறேன். இப்படி இலக்கண வித்தகர் நமசிவாயம், அவரை ஒருவருக்கும் தெரியவில்லை, என்னை எல்லோரும் இனம் கண்டு கொண்டு  பேசினர். போனால் அது ஒரு தென்னந் தோப்பு எனக்கு அதான் இங்கே இருக்கிற பொழுது அதை அந்த ஞாபகம் வந்த படியால் தான் சொல்கிறேன் தென்னந்தோப்பில் ஒரு சிறிய கோயில். மிகச்சிறிய ஒரு கோயில். ஒரு ஒரு ஒரு பத்தடிக்கு பத்தடி. தூரம் இருக்கும். சிமெண்ட் தரை. அதிலே அவர் படுத்திருக்கிறார். எப்படி படுத்து இருப்பார் என்றால் இப்படி எல்லாம் ஒன்னும் பெரிய வேஷங்கள் போடமாட்டார். ஒரு நாலு முழ வேட்டி, ஒரு துண்டு. அந்த நாலு முழ வேட்டி கூட காவி ஏறி இருக்கும். ஒன்னும் இப்படி அயன் பண்ணி மடித்து அந்தமாதிர  வேஷங்கள் எல்லாம் அவர்களுக்கு வரவே வராது. கையிலே ஒரு புத்தகம் வைத்து படித்துக் கொண்டு படுத்திருந்தார்.. சிமெண்ட் தரையில் தலையனை ஒன்னும் கிடையாது சும்மா படுத்து படிக்கிறார் என்ன புத்தகம் என்று பார்க்கிறேன்.  சிவஞான மாமுனிவர் எழுதிய சைவ சித்தாந்த சிவஞானபோத மாபாடியம். அதான் அவருக்கு பொழுதுபோக்கு வாசிக்கிற நூல். இதை ஏன் சொல்லுகிறேன் என்றால் உங்களுக்கு புரியும். சிவஞான மாபாடியம் படித்துக்கொண்டிருக்கிறார். நான் போனவுடனே எழும்பி, சப்பணம் கட்டி உட்கார்ந்தார். 

அவருக்கும் என்னை தெரிந்திருந்தது. உட்காருங்கள் என்றார் உட்கார்ந்தேன். என்ன விஷயம் வந்தது என்று  கேட்டார். ஒவ்வொரு வர்த்தையும் அளந்து தான் பேசுவர். முவா வின் உடைய மாணவர்கள் இருக்கிறார்கள் எனக்கு இவர்கள் எல்லாம் எவ்வளவு கொடுத்து வைத்தவர்கள் என்று நினைப்பேன். உட்காரச் சொன்னார், உட்கார்ந்தேன் வந்தது என்ன விஷயம் என்று கேட்டார். நான் சொன்னேன், உங்களிடம் படிக்க ஆசையாக இருக்கிறது அதான் படிக்க வந்தேன் என்றேன். அவர் உடனே கேட்டார், ஏதாவது பரிட்சை எழுதப் போகிறறீரா என்று கேட்டார்.  நான் சொன்னேன் இல்லை ஐயா, நான் பரிட்சை எ ல்லாம் எழுத இல்லை, படிக்க வேண்டும் என்று ஆசையாக இருக்கிறது அதான் வந்தேன்.. அதுக்கு அடுத்ததாக அவர் சொன்னார் ஏன் படிக்க ஆசைப்படுகிறிர் என்று கேட்டார். நான் சொன்னேன் நான் மேடைகளிலே பேசுகிற வழக்கமிருக்கிறது; பேசுவேன்; பேசுவதற்கு விஷயம் தேவையாக இருக்கிறது. அதனாலேயே படிக்க விரும்புகிறேன் என்று உண்மையைச் சொல்லிவிட்டேன். 

அவர் கொஞ்ச நேரம் யோசிச்சு விட்டு சொன்னார். அதிகம் படித்தால் பேச முடியாமல் போய்விடுமே என்றார். நான் சொல்லுகிற ஒவ்வொரு வார்த்தையும் அவர் சொன்ன வார்த்தைகள். அதிகம் படித்தால் பேச முடியாமல் போய்விடுமே என்றார். எனக்கு இவர் ஒரு கிண்டலடிக்கிறாரோ என்று தோன்றியது. ஆனால் பிற்காலத்திலே அவர் சொன்னது உண்மை என்று புரிந்து கொண்டேன். அதிகம் படித்தால் பேச முடியாமல் போய்விடுமே என்றார். நான் சிரித்துக்கொண்டு பேசாமல் இருந்தேன் உடனே என்னை இப்ப நான் உடனே வகுப்பு படிப்பதற்கு ஆயத்தமாக போய்விட்டேன். அவர் எதுக்கும் இரண்டு வாரம் கழித்து வாரும், யோசிப்போம் என்று அனுப்பிவிட்டார். நானும் விடுவதாக இல்லை. இரண்டு வாரம் அவர் சொன்ன தேதியிலே திருப்பி போனேன். மீண்டும் திருப்பி அனுப்பினார். மீண்டும் போனேன்.. அதுக்குப்பிறகு பஞ்சாங்கத்தை கொண்டுவரச் சொல்லி என்னுடைய நட்சத்திரம் கேட்டு, எல்லாம் இதுவும் குறித்து, ஒரு நாள் குறித்துப் படிக்க வாரும் என்றார் . 

சரி என்று அவர் படிக்க வரச் சொல்லி விட்டாரே என்று சந்தோஷம் நான் திருக்குறள், ராமாயணம், சைவ சித்தாந்த புத்தகம், பெரியபுராணம் ஒரு கட்டுப் புத்தகம் தூக்கிக்கொண்டு போகிறேன். எனக்கு என்ன என்றால் என் னுடைய அறிவுப் பசியை அவருக்கு காட்டிவிட வேண்டும் என்று என்னுடைய சின்னத்தனம். போய் அவருக்கு முன்னால் இந்த புத்தக கட்டை வைத்துவிட்டு உட்கார்ந்தேன். என்ன படிக்க விரும்புகிறீர் என்று கேட்டார். நான் இந்த புத்தக பெயர் எல்லாம் சொன்னேன். திருக்குறள் படிக்க வேண்டும் பெரியபுராணம் படிக்க வேண்டும் இப்படி ஒரு பட்டியல் சொன்னேன். அவர் அதை பாத்துட்டு சிரிச்சார். சிரித்துவிட்டு சொன்னார். ஒன்றை படியும், மற்றதெல்லாம் தானா விளங்கும் என்றார். இதெல்லாம் நான் இதை ஏன் சொல்கிறேன் என்றால் கல்வி நம்முடைய மரபு சார் கல்வி கற்க முறை அவர்களுடைய அந்த அந்த பழக்கத்தில் நான் தெரிந்து கொண்டேன். ஒன்றை படியும் மற்றதெல்லாம் விளங்கும் என்றார். அப்ப நான் சொன்னேன் திருக்குறள் படிக்கிறேன் என்றேன். அவர் இலக்கணத்திலே பெரிய புலி, இலக்கணத்தை இலக்கியம் போல சொல்லுவார். இலக்கணம் படிக்க வேண்டும் என்றும் கேட்டேன்.. அதற்கு அவர் சொன்னார் காலம் பிந்தி விட்டது. உமக்கு வயசு போய்விட்டது. இனி இலக்கணம் படிக்கிறது கஷ்டம். திருக்குறளை படியும். பரிமேலழகர் உரையில் அங்கங்கு வருகிற இலக்கணத்தை நான் விளங்கப்படுத்துகிறேன் அந்த இலக்கணம் உமக்கு போதும் என்றார். அவர்தானே தர வேண்டியவர். நான் சொல்ல முடியாது. அவர் சொன்னவுடன் சம்மதித்தேன்.

திருக்குறள் புத்தகத்தை கையிலே எடுத்தேன். உரைப்பாயிரத்தைப் படியும் என்றார். எனக்கு சத்தியமாக உரைப்பாயிரம் என்று ஒன்று அதுக்குள்ள இருப்பதே அப்போது தெரியாது. இப்ப உங்களிடம் பலபேர் அதை யோசிப்பீர்கள் என்று நம்புகிறேன். அப்படி ஒன்று இருக்கிறதா என்று. உரைப்பாயிரம் என்றால் எனக்கு தெரியவில்லை புத்தகத்தை தட்டும் என்று தட்ட சொன்னார். தட்டினார் உரைப்பாயிரத்தை படியும் என்றார். எனக்கு ரொம்ப ஆச்சரியம் பாருங்கள். நான் அப்போது பேச்சாளர். ஓரளவு பிரசித்தி பெற்ற பேச்சாளர். உரைப்பாயிரத்தை படியும் என்று சொன்னவுடனே நான் போய் அந்த புஸ்தகத்தை தட்டி, முதல் பந்தியை வாசிக்க தொடங்கினேன் ஒரு நாலு வரிக்கு மேலே என்னாலே வாசிக்க முடியவில்லை அப்பொழுதுதான் எனக்கு என்னுடைய தமிழுனுடைய தரம் என்ன என்று தெரிந்தது. நாலு வரிக்கு மேலே தொடர்ந்து இடையூறு இல்லாமல் அதை வாசிக்க முடியவில்லை நாங்கள் இனி படிப்போம். படிக்கிற பொழுது உங்களுக்கு அந்த அனுபவம் தெரியும். நான் ரொம்ப வெட்கமாக போய்விட்டது அவருக்கு முன் ஒரு பெரிய ஆள் என்று நினைத்துக்கொண்டு போனேனே. இந்தப் பந்தி தமிழிலே எழுதின பந்தி. சில பேர் அப்படி தான் ரொம்ப எளிமையா, தமிழிலே வழிபாடு செய்ய வேண்டும் தமிழிலே பூஜை செய்ய வேண்டும் என்றெல்லாம் சொல்கிறார்கள். ஏதோ தமிழ் என்றால் ரொம்ப லேசான மொழி எல்லாருக்கும் விளங்கும் என்று நினைக்கிறார்கள். நமக்குத் தெரியாத தமிழ், ராஜதமிழ் எல்லாம் இருக்கிறது  ராஜதமிழ் எல்லாம் இருக்கிறது. நம்முடைய சங்க புலவர் நக்கீரன் பாடினானே திருமுருகாற்றுப்படை ஒரு வரி விளங்குமா. 

“உலகம் உவப்ப வலன் ஏர்பு திரிதரு
பலர் புகழ் ஞாயிறு கடல் கண்டாஅங்கு
ஓ அற இமைக்கும் சேண் விளங்கு அவிர் ஒளி
உறுநர்த் தாங்கிய மதன் உடை நோன் தாள்
செறுநர்த் தேய்த்த செல் உறழ் தடக் கை”

போச்சு. ஏதாவது ஒன்று விளங்குமா. இதுதான் நம்முடைய தமிழுனுடைய உச்ச தமிழ்கள். இதையெல்லாம் விட்டுவிட்டு நாங்கள் ஏதோ தமிழ் தெரிந்தவர்கள். தமிழர்கள் என்று பேசிக் கொண்டிருக்கிறோம் என்ற நாணம் எனக்கு வந்தது. அவர் அதை  வாசிக்க சொல்லி வாசிக்க முடியவில்லை வெட்கப்பட்டு போனேன். நல்ல ஆசிரியர், நான் வெட்கப்படுவதை உணர்ந்தார். உணர்ந்து விட்டுச் சொன்னார் வாசிக்க முடியவில்லை என்று கவலையாக இருக்கிறதா. கவலைப்படாதேயும். எங்க ஊரிலே பெரியவர்கள் எங்களை மரியாதை பன்மை போட்டு தான் பேசுவார்கள். வாடா போடா என்று பேச மாட்டார்கள். அவர் சொல்லுகிறார் வாசிக்க தெரியவில்லை என்று கவலைப்பட வேண்டாம். ஒரு நூலோடு பழக வேண்டுமானால், அவர் சொன்ன முறை எனக்கு, அந்த நூலை தெரிந்தவரோடு முதல் பழக வேண்டும் என்றார். அதற்கு அவர் சொன்ன உவமை, நீ யாராவது ஒரு பெரிய மனிதனோடு பழக வேண்டும் ஆனால் திடீரென்று வீதியிலே அவருக்கு முன்னால் நின்று சிரித்தால் அவன் சிரிக்க மாட்டான் அவனுக்கு உன்னை யாரென்றே தெரியாது. அவன் உன்னைப் பார்த்து சிரிக்க வேண்டும் ஆனால், முதல் அவனுக்கு நட்பான ஒருவரோடு நீ பழகு . அவரோடு போய் போய் பழகினா யானால் அவரைப் பார்த்து சிரிக்கிற அவர், பிறகு அவரோடு போகிற காரணத்தினாலே உன்னை பார்த்தும் சிரிப்பார். அதுபோல்தான் உயர்ந்த நூல்களைப் படித்து, அது அந்த நூல் உன்னைப் பார்த்து சிரிக்க வேண்டுமானால் முதல் அந்த நூலோடு பழக்கப்பட்டவரோடு  சேர்ந்து நீ போ அவரோடு சேர்ந்து போனால் கொஞ்ச நாளிலே நூல் உன்னைப்  பார்த்து சிரிக்க ஆரம்பித்து விடும் என்றார். இதெல்லாம் பெரிய நூல்கள் படிக்கிற முறை. 

திடீரென்று புத்தகத்தை திறந்து இந்த வாசித்துவிட்டு, அகர முதல எழுத்தெல்லாம் எனக்கும் திருக்குறள் தெரியும் என்று சொல்வதைப் போல ஒரு மூடத்தனம் இருக்க வாய்ப்பில்லை.. சில நூல்கள் குருவினுடைய உதவி இல்லாமல் படிக்க முடியாது. இதை தயவு செய்து நினைத்துக் கொள்ளுங்கள். நான் குரு என்று சொல்லவில்லை. என் குரு சொன்னதை சொல்லுகிறேன். ஏனென்றால் ஒரு நூல் படிக்கிற முறை இருக்கிறது. மேற்கு நாட்டுக் கல்வி முறை வந்த பிறகு நான் அதை ஏதோ நெடுக குறை சொல்வதாக நினைக்காதீர்கள். எங்களுடைய கல்வி அமைப்பு மரபுக் கல்வி அமைப்பு என்பது வேறு, இப்ப விஞ்ஞான முதலியவை படிக்கிற கல்வி அமைப்பு என்பது வேறு, எங்கள் மரபு கல்வியிலே என்னவென்றால் அந்த நூலுக்கு உள்ளே நாம் மெல்ல மெல்ல நுழைய வேண்டும். சும்மா உதாரணத்துக்குச் சொல்கிறேன் பாருங்கள், இப்போ நர்சரி வகுப்பு என்று ஒரு வகுப்பு இருக்கிறது. PhD வகுப்பு என்று ஒரு வகுப்பு இருக்கிறது. டாக்டர் பட்டம் பெறுகிற வகுப்பு இருக்கிறது. சிலபஸ் போடுகிற பொழுது. நர்சரிக்கு என்ன சிலபஸ் போடுவோம், PhDக்கு என்ன போடுவோம். வேறுவேறு பாடம்தான் போடுவோம் திருக்குறளை நர்சரிக்கும் பாடமாக போடலாம் PhDக்கும் பாடமாக போடலாம் . அதுதான் திருக்குறளுக்கு இருக்கிற விசேஷம். நர்சரிக்கு ஏற்ற மாதிரியும் திருக்குறள் படிக்கலாம் PhDக்கு ஏற்ற மாதிரியும் திருக்குறள் படிக்கலாம். நம் நூல்களின் உடைய  சிறப்பு அதுதான். நம் நூல்களின் உடைய சிறப்பு அதுதான். கம்பன் சொன்னான், ஒரு நூல் உடைய ஒரு கவிதை உடைய பெருமதி பெருமை சொல்லுகிற பொழுது. கோதாவரி நதியை நதியை பாடுகிற பொழுது கவிதையோடு ஒப்பிட்டு கம்பன் பாடுகிற ஒரு பாட்டு இருக்கிறது. புவியினுக்கு அணியாய். ஒரு நல்ல கவிதைக்கு லட்சணம் அது. உலகத்திற்கு அது ஒரு நகை போல இருக்கவேண்டும் ஆழ்ந்த பொருள் தந்து. அந்தப் பாட்டை படிக்கிற பொழுது ஆழமான பொருள் கிடைக்க வேண்டும் எப்போதும் பொருள் தேடுவது என்று புறப்பட்டு விட்டால் எவ்வளவுக்கெவ்வளவு பொருள் கிடைக்கிறதோ அதுதானே நமக்கு மகிழ்ச்சி. 

கவிதைக்கு உள்ளே பொருள் தேடுவது என்று புறப்பட்டு விட்டோம், ஆழ  பொருள் கிடைத்தால் தான் நமக்கு மகிழ்ச்சி. அப்போ ஆழ்ந்த பொருள் தந்து புவியினுக்கு அணியாய் ஆழ்ந்த பொருள் தந்து புலத்திற்று ஆகி அறிவுக்கு விருந்தாக இருக்க வேண்டும் அது சிலேடை பாடல் நான் அதை முழுக்க சொல்லவில்லை. அவி அகத் துறைகள் தாங்கி, ஐந்திணை நெறி அளாவி, சவி உறத் தெளிந்து, என்ற ஒரு வார்த்தை போடுகிறான் கம்பன். பாட்டுக்குள்ளே நான் போகவில்லை அந்த இடத்தை மட்டும் சொல்லுகிறேன் ஒரு ஆறு ஆழமாக ஓடுகிறது பெரிய ஆறு ஆழமாக இருக்கும் அல்லவா அந்த ஆற்றின் உடைய அடியிலே. ஆற்றிலிருந்து கிடைக்கிற திரவியங்கள் கிடைக்கும் மணி முத்து முதலியவை கிடைக்கும். அது எங்கே கிடைக்கும் அடியிலே இருக்கும். ஆறு ஓடுகிற பொழுது கலங்கி ஓடினால் அது ஒன்றும் தெரியாது கலங்கி ஓடினால் அது தெரியாது. தெளிந்திருந்தால். ஆறு தெளிந்திருந்தால், உள்ளேயே அதனுடைய பெருமதியான விஷயங்கள் இருப்பது வெளியிலே தெரியும். அப்ப தெளிவு முக்கியம். ஒரு விஷயத்தைத் சொல்லுகிற பொழுது தெளிவு இருந்தால்தான் உள்ளே இருக்கிற விஷயம் தெரியவரும் இல்லாவிட்டால் ஒரு குழப்பமாக சொல்லி போய்விட்டால் என்னமோ சொன்னார் என்று வகுப்பு எடுக்கிறேன் என்று இன்று வந்து என்னென்னமோ சொல்லிவிட்டு போய்விட்டார் என்று அப்படி  இருக்கக்கூடாது தெளிவாக இருக்க வேண்டும். அந்தத் தெளிவிலே என்னது. அந்த தெளிவை கம்பன் எப்படி சொல்கிறேன் என்றால் அது தெளிவு எப்படி இருக்கிறதம் ஆற்றிலிருந்து இப்படி குனிஞ்சு பார்த்தா இந்த வைரங்கள் முத்துக்கள் எல்லாம் கைய வச்சா எடுக்கலாம் போல இருக்குதாம். கைய வச்சா எடுக்கலாம் போலிருக்கிறது என்று கைய வைக்க வைக்க வைக்க கை உள்ளே 
போய்க் கொண்டே இருக்கிறதே தவிர. அந்த பொருள் ஆழத்திலே இருக்க இருக்க, கை போகிறது தவிர பொருள் அகப்படவில்லை.
 
திருக்குறளும் அப்படியான ஒரு நூல்தான் கைக்கெட்டிய பொருள் மாதிரி நமக்கு இருக்கிறது. அகர முதல எழுத்தெல்லாம். ரொம்ப சிம்பிளா இருக்கிறதே என்று நினைப்போம். கைய வச்சு பார்த்தா தான் தெரியும் அது எங்கே இருக்கிறதென்று. மேலோட்டமான படிப்பு இருக்கிறது எட்டிப் பார்த்துவிட்டு ஏதோ இருக்கிறது என்று சொல்கிறது அது நர்சரி படிப்பு. கையை வைத்து வைத்து வைத்து வைத்து ஆழத்திலே முத்தை தொடுவது இருக்கிறதே, அது பிஎச்டி படிப்பு. ஒரே நூலிலே இரண்டும் படிக்கலாம். நான் நினைக்கிறேன் தமிழ் நூல்களுக்கு இருக்கக்கூடிய தனிச்சிறப்புகளுக்கு ள்ளே இது ஒன்று ஒரு குழந்தைக்கும் சொல்லிக் கொடுக்கலாம். நீ எவ்வளவு அறிவுனுடைய எல்லை கண்டவனா உனக்கும் அந்த நூல் விருந்தளிக்கும். இதை என்னுடைய ஆசிரியர் சொன்னார் நூலோடு முதல் நூல் தெரிந்தவ னோடு பழகு அதற்குப்பிறகு நூலைப் படிக்கலாம் என்றார். ஒரு கொஞ்சம் தெம்பு வந்தது அவர் சொன்ன பிறகு கொஞ்சம் தெம்பு வந்தது திருக்குறளை படிப்போம் என்று தொடங்கினோம். முதல் நாள் வகுப்புக்கு போகிறேன் இப்படி எல்லாம் மின்சாரம் லைட் இதுகள் ஒண்ணும் கிடையாது; செயர் கிடையாது; ஏசி கிடையாது. எனக்கு அந்த ஆழக்கல்வி கற்றதே அன்றைக்கு தான் அனுபவம். நான் சாதாரணமாக கல்லூரிகளில் பள்ளிக்கூடத்திலே படித்தவன். சிமென்ட் தரை. இப்படி எல்லாம் குஷன் சீட் கிடையாது . நான் இந்தப் பக்கமா ஒரு தூணோடு சாய்ந்திருப்பேன் அவர் அந்தப் பக்கமா ஒரு துணோடு சாய்ந்து இருப்பார். என்னுடைய அபிப்பிராயம் அன்றைக்கு அந்த வகுப்புக்கு போகிறபோது, திருக்குறள் எனக்கும் தெரியும்,, என்னுடைய அபிப்ராயம் நான் மேடையில் சொற்பொழிவு பண்ற எனக்கு திருக்குறள் தெரியாதா. ஏதோ அவரும் சொல்லட்டும் கேட்கலாம். ஒரு திமிர் மனநிலை. போய் உட்கார்ந்து நான் என்னுடைய அபிப்ராயம் போகிறபோது, இன்றைக்கு எப்படியும் ஒரு பத்து அதிகாரம் படித்து விடலாம்; ஏனென்றால் நானும் தெரிந்தவன்; அவரும் தெரிந்தவர். ஒரு பத்து அதிகாரமாவது படிக்கலாம். ஒரு மூன்று மாசத்திலே திருக்குறள் முடித்து விடலாம் என்று நினைத்து தான் போய் உட்கார்ந்தேன். முதல் குறளுக்கு விளக்கம் சொல்லத் தொடங்கினார்.. அகர முதல எழுத்தெல்லாம் ஆதி பகவன் முதற்றே உலகு. 

இதெல்லாம் எனக்கு சொல்ல பயமா இருக்குது. இப்படித்தான் நம்ம அறுக்க போகிறாரா என்று நினைத்து அரை வாசி பேர் நின்று விடுவீர்களா தெரியவில்லை . அரை குறளுக்கு சொல்லுகிறார் அகர முதல இவ்வளவையும் எடுத்துக்கொண்டார்.. அதற்கு விளக்கம் சொல்லுகிறார் பாருங்கள். எட்டு மணி வகுப்பு நாங்கள் ஆரம்பிக்கின்ற பொழுது, ஒன்றரை மணி நேரம் வரைக்கும் ஒன்றரை மணி நேரம் அல்ல ஒன்றரை மணி ஆகும் வரைக்கும் அந்த அரை அடிக்கு எனக்கு அவர் விளக்கம் சொன்னார். எனக்கு அது ஒரு திகைப்பான அனுபவம்.  நான் எதிர்பார்க்கவேயில்லை இப்படியெல்லாம் தமிழ் இருக்கிறது என்று எனக்கு தெரியாது நான் சும்மா மேலா கை வைக்கலாம் என்று நினைத்துக் கொண்டிருந்த ஒருவன். சொல்லுகிறார் சொல்லுகிறார் ஊற்றெடுக்கிறது போல அந்த அடிக்கு விளக்கம் சொல்லிக் கொண்டே போகிறார் ஒன்றரை மணி ஆகிவிட்டது.  எனக்கு பழக்கம் இல்லை, பசி வர ஆரம்பித்துவிட்டது, ஒருபக்கம் சிமெண்ட் தரையில் எனக்கு அவ்வளவு நேரம் உட்கார்ந்து பழக்கம் இல்லை. அவரோ தன்னை மறந்து சொல்லுகிறார்.  எனக்கு அதை நிறுத்தவும் முடியவில்லை. எனக்கும் அதை கேட்க விருப்பம் இருக்கிறது. ஆனால் புத்தி களைத்துப் போய்விட்டது. நான் இப்பவும் சொல்கிறேன் பாருங்கள் இந்த காலத்து கல்வியில் இந்த புத்தி  களைக்கிற அளவுக்கு படிக்கிறது , என்பது கலையிலே கிடையாது விஞ்ஞானத்தில் கொஞ்சம் இருக்கு போல இருக்கு. எனக்கு புத்தி ஆசையாக இருக்கிறது, ஆனால் இனி என் புத்தி வாங்காது என்ற அளவுக்கு எனக்கு களைப்பு. அவருக்கு சொல்லவும் முடியவில்லை. ஒரு மாதிரி என் குறிப்புக் காட்ட வேண்டுமே, என்று நினைத்து நான் இருந்த இடத்திலே கொஞ்சம் அசைந்து அசைந்து எனக்கு பசி வந்துவிட்டது, களைத்துப் போய் விட்டேன், என்பதை அவருக்கு உணர்த்தினேன். அவருக்கு அவர் எவ்வளவு பெரிய அறிஞர் அதை உணர மாட்டாரா? என்னைப்  பார்த்து கேட்டார் உமக்கு பசி வந்துவிட்டது போல இருக்கிறது என்றார். நேராக மூக்கில் தொட்டது போல உமக்கு பசி வந்துவிட்டது போல இருக்கு என்றார். நான் என்ன பதில் சொல்லலாம், ஆம் என்றும் சொல்லக் கூடாது, அவரை அலட்சியமாகும் இல்லை என்று சொன்னால் பொய்யாகும் நான் பேசாமல் சிரித்தேன். அப்ப அவர் புரிந்து கொண்டுவிட்டார். சரி இனி போகலாம் என்று நினைத்தால், அவர் அதற்கு பிறகு சொன்னார், உமக்கு பசி வந்துவிட்டது போல இருக்கு, ஆனால், எனக்கு எண்ணங்கள் வர ஆரம்பித்துவிட்டன. இதை நிறுத்தினால் இனி நாளைக்கு வராது என்ற படியால், இன்னும் கொஞ்ச நேரம் இருந்து கேட்டுட்டுப்  போம் என்று அதற்குப் பிறகு ஒரு மணி நேரம் சொன்னார். 

இது தான் என்னுடைய முதல் திருக்குறள் வகுப்பு அனுபவம். அதற்குப் பிறகு அவரை சிக்கெனப் பிடித்தேன். எனக்கு ஒவ்வொரு நாளும் காலையில் போனால் ஒரு மோட்டார் சைக்கிளிலே போவேன் காலையிலே போனால், மத்தியானம் ஒரு மணி இரண்டு மணி ஆகும். அன்று பூராகவும் என் புத்தி பூராக அவருடைய செய்திகள் தான் இருக்கும் . அவ்வளவு செய்தி சொன்னார். இப்படியும் தமிழ் படிக்கலாம் என்று எனக்கு அன்றைக்குதான் தெரியும். நான் சொன்னேன் நான் அங்க என்னுடைய மாணவர்களுக்கு சொல்வேன், அது கொஞ்சம் ஒரு கடுமையான வார்த்தைப் பிரயோகம் ஆக இருக்கலாம். எனக்கு தமிழிலே கன்னி கழிந்தது அன்றைக்குத்தான். அப்படி ஒரு சிலிர்ப்பான அனுபவம் பெற்றேன் நான். அதற்குப் பிறகு அவரிடம் ஒவ்வொரு நாளும் போயிருந்து காலையில இருந்து மத்தியானம் வரைக்கும் படித்த படிப்பிலே அவர் சொன்னவற்றிலே என்னுடைய சின்ன புத்தியாலே ஏற்றதுதான் இப்பொழுது என்னிடம் இருக்கிற திருக்குறள் அறிவு. அவர் கடல் போல கொட்டினார்; நான் அதில் கொஞ்சம் வாங்கிக் கொண்டேன்; அதிலே கொஞ்சத்தை உங்களுக்குச் சொல்லலாம்; என்பதுதான் என்னுடைய எண்ணம். ஆனால், இது ஒரு முதல்வகுப்பு அதனாலே சில செய்திகளை நான் உங்களோடு பதிவு செய்து கொள்கிறேன். நிறைய படித்துவிட்டு கடகடவென்று திருக்குறளைப் படித்து விட்டுப்  போக வேண்டும் என்று தயவுசெய்து நினைக்காதீர்கள் ஒரு பத்து குறள் படித்தால் கூட போதும். என்னுடைய ஆசிரியர்  சொல்வார், பாயிரவியல் படித்தாலே திருக்குறள் விளங்கிவிடும். தனியே இந்த பாயிரவியல் என்று நாலு அதிகாரம் முன்னுக்கு இருக்கிறதல்லவா கடவுள் வாழ்த்து, வான் சிறப்பு, நீத்தார் பெருமை, அறன் வலியுறுத்தல் இந்த நாலும் படித்தாலே திருக்குறளோடு உங்களுக்கு ஒரு பழக்கம் வந்துவிடும். அதுவும் நாங்கள் இப்பொழுது படிக்கப் போற முறையும் உங்களுக்குச் சொல்ல வேண்டும். படிக்கப் போறமுறை, பரிமேலழகர் செய்த அந்த உரை அடிப்படையில்தான் நாங்கள் திருக்குறளை படிக்க வேண்டும் என்பது என்னுடைய அபிப்ராயம். இந்த, பிற்காலத்திலேயே  நிறைய முரண்பாடுகள் சமுதாயத்திற்குள்ளே தோன்றி, ஆரியர் திராவிடர் இப்படி எத்தனையோ பிரச்சினைகள் வந்து அதை வைத்துக்கொண்டே நூல்களைப் பார்கக நாங்கள் பழகிவிட்டோம். அந்த கசப்புணரவுகளை வைத்துக்கொண்டு நாங்கள் நூல்களைப் பார்க்கக்கூடாது. அந்த சமூக குறைபாடுகளுக்கு ஆளானவர்கள் அல்ல இந்த அறிஞர்கள். அதை புரிந்துகொள்ளுங்கள். 

அந்த காலத்திலே அந்த பிரிவுகள் எல்லாம் நிறைய தீமைகள் செய்தன, என்பதை நான் மறுக்கவில்லை. ஆனால் அதை கடந்தவர்கள் இவர்கள். அதை நான் நூல் படிக்கிறபோது உங்களுக்குச் சொல்வேன். அவர்கள் என்ன சொல்ல வந்தார்களோ அவர்கள் சொன்னதன் படி நாம் முதலில் ஒரு நூலை உள்வாங்கவேண்டும் இன்றைக்கு ஒரு பெரிய பிழை நடக்கிறது என்னவென்றால் ஒரு நூலை படிக்கிறதுக்கு முதலே என் புத்திக்குள்ளே கொஞ்சம் விஷயத்தை வைத்துக்கொண்டு நூலைப் படிக்கத் தொடங்குகிறேன் அது தவறு ஒரு பாத்திரத்தில் ஏதாவது வாங்க வேண்டுமானால் முதல் பாத்திரத்தை வெறுமையாக்குங்கள் அப்போதான் வாங்கலாம். நானும் கொஞ்சம் கொண்டு வந்திருக்கிறேன். நீயும் ஊத்து என்றால்,  அது எப்படி ? அது நன்றாக அமையாது. முதல் அவர் என்ன சொல்கிறார் கருத்து வேறுபாடு இருக்கலாம், இருக்கக் கூடாது என்று நான் சொல்லவில்லை. அறிவுலகத்திலே முரண்பாடான சிந்தனைகள் கருத்து வேறுபாடுகள் இருக்கலாம். ஆனால் ஒரு நூலைப் படிக்கப் போகிறீர்களா, அந்த நூல் ஆசிரியர் சொன்னதை முதலிலே விளங்கிக் கொள்ள வேண்டும். என் ஆசிரியர், நான் கேள்விகள் கேட்க தொடங்கினால், அவர் அதை விரும்பமாட்டார். ஆரம்பித்து அவர் என்ன சொல்லுவார் என்றால் முதல் நீ இந்த பாடத்தை விளங்கு. நீ கேட்கிற கேள்விக்கு அந்த நூலிலே பதில் இருக்கிறது ஏன் இப்போ அவசர படுகிறாய் அந்த கேள்வியை மனதில் ஒரு மூலையில் வைத்துக்கொள் பதில் வரும் என்பார் பதில் வரும். நாங்கள் என்ன செய்வோம் என்றால், அந்த புத்தியை அடக்கமுடியாமல், ஒரு நூலுக்கு ள்ளே நுழைவது எங்களுக்கும் கொஞ்சம் தெரியும், என்று வைத்துக் கொண்டு புறப்பட்டால், அது ரொம்ப கஷ்டம். புது வீடு கட்டுவது சுலபம். இருக்கிற வீட்டை திருத்துவது ரொம்ப கடினமான வேலை.  ஆகவே நான் உங்களைக் கேட்டுக் கொள்வது உங்கள் மனதுக்கு ள்ளே இருக்கக்கூடிய திருக்குறள் பற்றிய செய்திகள் எல்லாம் கொஞ்சம் துடைத்து விடுங்கள். துடைத்துவிட்டு பரிமேலழகர் என்ன சொல்லுகிறார், என்பதை நம் புத்தியை விகாரப்படுத்தாமல் கேட்போம். சில கருத்துக்கள் நம்மோடு முரண்படும் . ஆனால், அந்த முரண்பாட்டுக்கான விளக்கம் உண்டா அந்த நூலுக்கு ள்ளேயே உண்டா என்று நாங்கள் முதலில் தேடவேண்டும். 

பல பேர் அப்படி படிப்பதில்லை பாரதியார் சொன்னார் "அணிசெய் காவியம் ஆயிரம் கற்கினும் ஆழ்ந்திருக்கும் கவியுளம் காண்கிலார்" என்பார். நீ ஆயிரம் நூலை படிப்பான், ஆனால் புலவன் என்ன சொல்ல வந்தான், என்பதை புரிந்து கொள்வதில்லை. சில நேரத்தில் அப்படித்தானே வீட்டிலேயே நடக்கிறது தானே, நாங்கள் ஒன்று சொல்லவருவோம், எதிராளி அதை  வேறுவிதமாகப் புரிந்துகொண்டு அதுக்கு வேற விளக்கம் சொல்லிக் கொண்டிருப்பார். நூலாசிரியன் என்ன சொல்ல வந்தான், அவ்வளவுதான். திருக்குறள் என்றால், திருவள்ளுவர் திருவள்ளுவருடைய சிந்தனை எதை தொட்டது ? உங்களுக்கு மாறுபாடான சிந்தனை இருக்கலாம், அதற்கு, நீங்கள் இன்னொரு திருக்குறள் எழுதுங்கள் அதில் தப்பில்லை. திருவள்ளுவர், என்ன சொன்னார் என்பதை புரிந்துகொள்ளவேண்டும். "அணிசெய் காவியம் ஆயிரங் கற்கினும் ஆழ்ந்திருக்கும் கவியுளம் காண்கிலார்" அப்படிப்பட்டவர்களைப் பற்றி பாரதி பின்னாலே ஒரு இடத்தில் கிண்டல் பண்ணுவான். " பதியும் சாத்திரத் து உள்ளுரை காணார், பானைத் தேனில் அகப்பையைப் போல்வார் " என்பான் இதைவிட ஒரு கிண்டல் ஒருத்தர் அடிக்க முடியாது. நான் நினைக்கிறேன் பெரும்பாலும் ஆசிரியர்களை பார்த்து தான் பாரதி இதை சொல்லி இருப்பான் போல் இருக்கிறது . நூல்களை நிறைய படித்து விடுவார்கள். ஆனால், அந்த நூல் என்ன சொல்ல வந்தது என்பதை புரிந்து கொள்ளமாட்டார்கள்.. பதியும் சாத்திரத் து உள் உரை காணார் அதற்கு ஒரு உவமை சொன்னான் பாருங்க முகத்திலே அடித்தது போன்ற ஓர் உவமை. என்ன சொன்னான் "பானைத்தேனில்அகப்பையைப்போல்வார்". 

உங்களுக்கு தெரியும், தேன் பானை இருக்கும்; அது நிறைய தேன் இருக்கும் ; அதை அள்ளி கொடுக்கிற அகப்பை தேன்பானையின் உள்ளேயே இருக்கும். அதனுடைய ஆயுள் காலம் வேலை தே னுக்குள்ளே இருப்பது தான். அந்த அகப்பை என்ன செய்யும், தேனை அள்ளி, அள்ளி மற்றவர்களுக்கெல்லாம் கொடுக்கும். வாங்கின வனெல்லாம் சுவைத்து தேன் நன்றாக இருக்கிறது என்று சொல்வான். ஆனால் இந்த அகப்பைக்கு கடைசிவரைக்கும் தேனுடைய சுவை தெரியப் போவதேயில்லை தெரியப்போவதேயில்லை. அது போல சில பேர் இருப்பார்கள், என்று பாரதி சொல்கிறான். "பதியும் சாத்திரத் து உள்ளுரை  காணார்; பானைத் தேனில் அகப்பையைப் போல்வார்" என்பான் ஆகவே நாங்கள் பானைத்தேன் அகப்பையை போல் ஆகவேண்டாம். மனதை வெறுமையாக வைத்துக்கொண்டு, ஒரு நூலாசிரியன் என்ன சொல்லுகிறான் என்று தெரிவதற்காக நூலுக்கு ள்ளே நுழைய வேண்டும். என்னுடைய ஆசிரியரிடம், நான் ஒருநாள் ஒரு கேள்வி கேட்டேன். கல்விக்கும், கேள்விக்கும் என்ன வித்தியாசம் என்று கேட்டேன். திருக்குறளில் கல்வி என்று ஒரு அதிகாரம்; கேள்வி என்று ஒரு அதிகாரம் இருக்கிறது. நான் கேட்டேன் கல்விக்கும், கேள்விக்கும் என்ன வித்தியாசம் ? அவரிடம் பிற்காலத்திலே அவருடன் நெருங்கி விட்ட படியால் எந்த கேள்வியும் அவரிடம் கேட்கலாம். அவர் எந்தக் கேள்வி கேட்டாலும் அதை விகாரமாக எடுக்காமல் அறிவுபூர்வமாக பதில் சொல்வார். நான் அதை பல இங்களிலே அனுபவப்பட்டு ஆச்சரியப்பட்டிருக்கிறேன். அதிலே ஒரு நாள் கேட்டேன் கல்விக்கும் கேள்விக்கும் என்ன சார் வித்தியாசம். 

அவர் சொன்னார் ஒரு விடயத்தை தன்னறிவு கொண்டு காண்பது, கல்வி; தன்னை விட சிறந்த அறிவாளன் ஒருவனுடைய அறிவின் ஊடாக காண்பது, கேள்வி என்றார். நான் இந்த புத்தகத்தை எனக்கு தெரிந்த தமிழை வைத்துக் கொண்டு விளங்குவது இருக்கிறதே அது கல்வி . ஒரு பேரறி ஞனுடைய அறிவு க்கு ஊடாக இந்த நூலை விளங்குகிறது இருக்கிறதே, கேள்வி. அதனால்தான், பொதுவாக தமிழர்கள் கல்வியில் சிறந்தவன் என்று சொல்லமாட்டார்கள்; கல்வி, கேள்விகளில் சிறந்தவன் என்று சொல்வார்கள்.  தானும் கற்க வேண்டும்; உயர்ந்தவர்கள் ஊடாகவும் கற்க வேண்டும் . அப்பொழுதுதான் உண்மை தரிசனமாகும். அதனாலே தான்,  நாங்கள் என்னுடைய அபிப்பிராயம், திருக்குறளுக்கு, பரிமேலழகருக்கு மேலே உரை சொன்ன ஒருவர் இன்று வரையும் தோன்றவில்லை. என்ன இந்த மனிதன் பிராமணனாக பிறந்துவிட்டார் அதனாலே பிராமணர்களிலே இருக்குற கோபம் எல்லாவற்றையும் அவரிலே சார்த்தி பரிமேலழகர் உரையே நிராகரிப்பது என்று சில பேர் புறப்பட்டுவிட்டார். அது தவறு என்பது என் அபிப்ராயம். அபிப்ராய பேதங்கள் இருக்கலாம். 

என்னைப் பொறுத்தளவிலே திருவள்ளுவருக்கு ஒரு கோயில் கட்ட வேண்டுமானால், பக்கத்திலேயே பரிமேலழகருக்கு ஒரு கோயில் கட்ட வேண்டும், என்னுடைய அபிப்பிராயம். ஏனென்றால், நான் என் ஆசிரியரை கேட்டேன். ஏன் உரையாசிரியர்களுக்கு ஊடாக ஒரு நூலைப் படிக்க வேண்டும். நான் உங்களுக்கு முன்னமே சொல்லிவிட்டேன் இன்றைக்கு ஒரு அறிமுகம் தான். இதையெல்லாம் ஆழப்பதித்துக்கொண்டு நீங்கள் நூலுக்கள்ளே போக வேண்டும். ஏன் உரையாசிரியர் வேண்டும்?  இப்போ நவீன கல்வியாளர்கள் சொல்லுகிறார்கள் உரையாசிரியர்கள் மூலம் படித்தால் உனக்கென்று ஒரு பார்வை இருக்காது, ஆகவே நூலை நீயாக படி. எனக்கு அது புரியவில்லை. ஒரு நூலை நான் இதை திருக்குறளை நான் படித்துவிடலாம். பரிமேலழகர் தொடுகிற இடம் நான் தொட முடியுங்களா தொட முடியுங்களா. பரிமேலழகர் வேண்டாம், நானாக கண்டுபிடிப்பேன் என்றால், கண்டுபிடித்து விட்டுப்போ. உன்னால் எவ்வளவு அள்ள முடியுமோ அவ்வளவு அள்ளி விட்டு போக வேண்டியது . அவன் இவ்வளவு அள்ளி தருவதற்கு ரெடியா இருக்கிறான் . அது வேணாம் என்று, எவனாவது சொல்வானா? இது இந்த நவீன கல்வியாளர்கள் செய்கிற ஒரு மயக்கம் .அதை படிக்கவில்லை நீங்களாக சொந்தமா படிக்கலாம் என்றால், நான் என் ஆசிரியரை கேட்டேன், ஏன் உரையாசிரியர் ஊடாக படிக்க வேண்டும் என்று கேட்டதற்கு , அவர் சொன்ன பதில். ரொம்ப நுட்பமாக விளங்கினால் விளங்கும். நூலாசிரியருக்கும் திருவள்ளுவருக்கும், பரிமேலழகருக்கும் என்ன தொடர்பு; என்ன சிறப்பு; என்று கேட்டால், திருவள்ளுவருக்கு பொருள் நிலையிலே எவ்வளவு விளக்கம் இருந்ததோ, அதே அளவு விளக்கம் பரிமேலழகருக்கு பொருள் நிலையிலே இருந்தது. அறம் என்பது பற்றி திருவள்ளுவர் எவ்வளவு  தெரிந்து வைத்திருந்தாரோ அந்த அளவுக்கு பரிமேலழரும் தெரிந்து வைத்திருந்தார். 

அதனால், என் ஆசிரியர் சொன்னார்; நாங்கள் நூலாசிரியன் சொன்ன சொல்லிலே இருந்து பொருளுக்கு போவோம்; உரையாசிரியர்கள் பொருளிலேயி ருந்து சொல்லுக்கு வருவார்கள்; இதுதான் வித்தியாசம் என்றார். உங்களுக்கு இது புரிகிறதா? நாங்கள், 'அகர முதல எழுத்தெல்லாம்' என்றால் உடனே, அந்த அகர முதல எழுத்தெல்லாம் நூலுக்கு உள்ளே போவோம், இதை ஏன் சொல்லுகிறார் என்பது பொருள் நிலையில் உள் ளவனுக்கு தெரியும். நமக்கு, நம்முடைய இலக்கணத்தில் நிறைய இடம் உண்டு. அது பொருத்தமோ, தெரியவில்லை சொல்லுகிறேன். இப்ப, குழுவுக்குறி என்போம். இரண்டு நண்பர்கள் இளம் நண்பர்கள்.. அவர்களுக்குள்ளே பேசுகிற ஒரு பாஷை இருக்கும். அவன் ஒரு ஜாடை காட்டி, ஒன்று சொன்னால் நமக்கு அந்த மொழி சும்மா சாதாரண மொழி. எங்க ஊர்ல இந்த பார்றா ஒரு காய் போகுது என்பான். நாங்கள் என்ன மாங்காய் தேங்காய் என்று இருப்போம் மற்றவனுக்கு விளங்கும் ,அந்த காய் எந்த காய் என்று. இது பொருள் விளக்கத்திலே அவர்கள் இரண்டு பேரும் சமமாக இருக்கிறபடியால் அவன் சொல்லுகிற சொல்லுக்கு இதுதான் பொருள் என்று அவனுக்குப் புரிகிறது . அதுபோல திருவள்ளுவரும்,  பரிமேலழகரும் பொருள் விளக்கத்திலே  சமநிலையிலே நின்றபடியால், திருவள்ளுவர் சொன்ன சொல்லுக்கு இதுதான் பொருள் என்று, பரிமேலழகராலே இனங்காண முடிந்தது. நான் உதாரணம் சொல்றேன் பாருங்கள்.  பரிமேலழகர் இல்லாம படிக்கலாமா என்று நீங்கள் சொல்லுங்கள் உதாரணம் சொல்லுகிறேன். 

மெய்யுணர்தல் என்று ஒரு அதிகாரம் இருக்கிறது மெய்யுணர்தல் என்று ஒரு அதிகாரம் அதிலே சொல்லுகிறார். நல்ல குருவினுடைய, உபதேசம் கேட்டு, ஒருவன் உயர்ந்தால், பிறவியிலே வராமல் தப்பலாம் இது ஒரு குறள் ஒரு குறள் வருகிறது. கற்றீண்டு மற்று 'கற்றீண்டு மெய்ப்பொருள்  கண்டார் தலைப்படுவர் மற்றீண்டு வாரா நெறி' இது ஒரு குறள். கற்று இங்கே, ஈண்டு இங்கே,  மெய்ப்பொருளைக் கண்டவர்கள் மீண்டும் பிறவியிலே வாராத நெறியை உணர்ந்து கொள்வார்கள். இவ்வளவு தான் விளக்கம். கற்றீண்டு  'மெய்ப்பொருள் கண்டார் தலைப்படுவர் மற்றீண்டு வாரா நெறி'. 'மெய்ப்பொருளைக் கற்று மெய்ப்பொருளை உணர்ந்து கொண்டவர்கள் பிறவியிலே திரும்பி இந்த உலகத்திலே பிறக்கிற அந்த நெறியில் வராமல் தப்பி கொள்வார்கள்' இது பொதுவான அர்த்தம். இதுக்கு பரிமேலழகர் உரை என்ன சொல் பாருங்கள் கற்று ஈண்டு மெய்ப்பொருள் கண்டார் . பரிமேலழகர் உரை எழுதுகிறார்.  இந்த கற்று என்பதற்கு என்ன உரை எழுதினார் தெரியுமா ? நாம நினைத்தும் பார்க்க முடியுமா என்று நீங்கள் நினைச்சு பாருங்கள், கற்று என்பதற்கு என்ன உரை எழுதினார் தெரியுமா, அனுபவமுள்ள ஞானதேசிகன் வாய் கேட்டு, என்று எழுதினார். 

கற்று என்பது சொல், திருவள்ளுவர் போட்ட சொல் கற்று, மெய்ப்பொருளைக் கற்று உணர முடியுமா? மெய்ப்பொருளை எவனாவது கற்று உணர முடியுமா? மெய்ப்பொருள் என்பது எது? இறை, அதை குரு காட்ட வேண்டும் ; அதுவும் எப்படிப்பட்ட குரு காட்ட வேண்டும்.  அனுபவமுள்ள குரு காட்ட வேண்டும். ஞானதேசிகன் என்று சொல் போடுகிறார் பரிமேலழகர். அனுபவமுள்ள ஞானதேசிகன் வாய் கேட்டு, இங்கே பாருங்கள் 'கற்று' என்ற சொல்லுக்குக் கேட்டு என்று பரிமேலழகர் உரை எழுதினார் நம்மால் முடியுமா? நீ என்ன தான் புத்தியை  கத்தியிலே வைத்து  தீட்டிவிட்டு இந்த உரை சொல்லு பார்க்கலாம். இந்த மனுஷனை அவன் பிராமணனாக பிறந்தான் என்று ஒதுக்க முடியுமா. உங்களில் சில பேர் என் குடுமியைப் பார்த்து, நான் பிராமணன் என்று நினைப்பீர்கள், நான் பிராமணன் இல்லை. அதையும் சொல்லிவிடுகிறேன். பிராமணனை சப்போர்ட் பண்ணுகிறாரே அப்போ இவரும் ஒரு பிராமணர் இருக்கும் என்ற எண்ணம் வந்தால், நான் எந்த விதத்திலும் பிராமணன் இல்லை, அதை சொல்லி விடுகிறேன். இப்படி உரைச்  சொல்லுகிற நுட்பத்தைப் பார்த்த பிறகு பரிமேலழகரை, இங்க பாருங்க இன்னொரு குறள் சொல்லுகிறேன். உங்களுக்கு இந்த பதிவை நான் எப்போதும் சொல்கிறது, ஒரு பொருளை விற்க வேண்டுமானால், அந்த பொருளி டைய பெருமதியை முதலில் விளம்பரம் பண்ண வேண்டும். அந்த காலத்தில் அந்த மலைப்பாம்பு எண்ணெய்  விற்க சில பேர் வருவான் தெருவீதியிலே. இரண்டு மூன்று பாட்டில் வைச்சி அதனுடைய பெருமையெல்லாம் சொல்லுவான் . இந்த எண்ணெயைப்  பூசி னா  உடைந்த கை ஒட்டிவிடும். எல்லாருக்கும் அதில் கொஞ்சம் வாங்கினால் என்ன, என்று ஆசை வந்துவிடும.் அந்த மாதிரி வேலை தான் இப்ப நான் செய்து கொண்டிருக்கிறேன். மலைப்பாம்பு எண்ணெ விற்கிறேன், உங்களுக்கு அந்த ஆசை வரட்டும் என்பதற்காக. 

"செல்வர்க்கே செல்வம் தகைத்து" என்று ஒரு குறள் இருக்கிறது . எல்லார்க்கும் நன்றாம் பணிதல் அதிலும்(அவருள்ளும்) செல்வர்க்கே செல்வம் தகைத்து" ஒரு குறள். ' பணிவது  எல்லாருக்கும் நல்லது' இவ்வளவு தான் குறள் இதற்கு நான் உங்களுக்கு இப்போது சொல்கிறேன் . வகுப்பு என்ற வந்த பொழுது எழுப்பி கேள்வியும் கேட்பேன். இந்த குறளை முதலில் நான் சொல்லுகிறேன் "எல்லார்க்கும் நன்றாம் பணிதல் அவருள்ளும் செல்வர்க்கே செல்வம் தகைத்து" நான், இந்த குறள் சொற்களெல்லாம் பிழை விடுவேன், நீங்கள்  அதை பத்தி தப்பா நினைக்காமல் நூலில் சரியாக பாருங்கள் எனக்குப்  பொருள் முக்கியமே தவிர இந்த சொல் முக்கியமில்லை. இதுதான் குறள் "எல்லார்க்கும் நன்றாம் பணிதல் அவருள்ளும் செல்வர்க்கே செல்வம் தகைத்து" என்ன பொருள், 'பணிவாக இருப்பது எல்லாருக்கும் நல்லது, அதுவும், செல்வர்களுக்கு  மிக நல்லது' . இதுக்கு  உங்களால் ஆன அதிநுட்பமான உரை யோசித்துப் பாருங்கள். நீங்களா, ஒரு கொஞ்சம் புத்திக்கு வேலை கொடுங்கள். இப்ப இதற்கு என்ன பொருள் சொல்லலாம் இவ்வளவு தான் சார், பொருள் - 'பணிவாய் இருப்பது எல்லாருக்கும் நல்லது; அதுவும் செல்வர் பணிவாக இருந்தால் எல்லாம் நல்லது'. பரிமேலழகர் என்ன உரை எழுதினார் தெரியும? ஒருவருக்குப் பெருமிதம், அவர் குலத்தாலும், கல்வியாலும், செல்வத்தாலும் வரும். ஒரு மனுஷனுக்குப்  பெருமிதம் நான் ஒரு பெரியவன் என்ற எண்ணம் எண்ணத்தால் வரும்; நல்ல குலத்தில் பிறந்தால் வந்துவிடும் நல்லா படிச்சா நான் பெரியவன் என்ற பெருமிதம் வந்துவிடும் ; நிறைய காசு சேர்த்தாலும் அந்தப் பெருமிதம் வரும் ; அப்ப இந்தப் பெருமிதம் வரக்கூடிய மூவரை சொல்லி எல்லாருக்கும் என்பதில் இந்த மூவர் அடங்குகிறார்கள்.  இதுல இந்த பணக்காரன் பணிந்தால் தான், ரொம்ப பணிவு என்று சொல்கிறானே; ஏன் சொன்னான்? என்று ஒரு ஆராய்ச்சி பண்ணுகிறார் பரிமேலழகர். பண்ணிவிட்டுச் சொன்னார், 'கல்வியாலே வருகின்ற  பெருமிதத்தை, அக்கல்வி தருகி்ற அறிவே  அடக்கும்; குலத்தாலே வருகிற பெருமிதத்தை, அக்குலம் தருகிற பண்பே அடக்கும்; ஆனால் செல்வத்தால் வருகிற பெருமிதத்தை, செல்வம் அடக்காது; ஆகவே,  அவன் அடங்கினால் அதுதான் பெருமை' என்றான். இந்த உரை சொன்னவனை நிராகரிக்க முடியுமா ? இந்த உரை, நான் சொல்றேன் பாருங்க அறிவுலகம் என்று வந்து விட்டால் ஆண் பெண் பேதம் கூட இல்லை ஆன்மாவுக்கு எப்படி ஆண் பெண் என்ற பேதம் இல்லையோ, அதுபோல அறிவுக்கும் ஆண் பெண் என்ற பேதமே கிடையாது , ஆம்பளை அறிவு பொம்பளை அறிவு என்று அறிவில் இல்லை . பிறகு ஆரிய அறிவு , திராவிட அறிவு என்று எங்கிருந்து வரும்? 

அறிவுத்தேடல் என்று புறப்பட்டு விட்டோமானால், இந்த இந்த பிரச்சனைகள் எல்லாம் இருக்கட்டும் , அது பிரச்சனை உண்டு என்பதில் எனக்கு மறுப்பு இல்லை . அது வேற விதம் . படிப்பில் எவன் சொன்னால் என்ன? அதை வாங்க வேண்டியது தானே ! ஒரு நல்ல வைரக்கல் நான் வைத்திருக்கிறேன் . வேண்டுமா என்று கேட்டால், இவர் பிராமணன் தருகிறான் வேண்டமாட்டோம் என்று யாராவது வாங்காமல் விடுவோமா? கும்பிட்டு வாங்கி விடுவோம் அல்லவா அது போலத்தான் இந்த பொருள் இப்படி உரை சொல்லுகிறார் சார் . எனக்கு ரொம்ப நாள் திருக்குறளிலே ஒரு பிரச்சனை இருந்தது . என் ஆசிரியரிடம் படித்த பிறகு தான் நீங்கியது . என்ன குறள் என்றால் , 'பணிவுடையன் இன்சொலன் ஆதல் ஒருவற்கு அணி அல்ல மற்றுப் பிற '. தெளிவாகச் சொல்வதானால் ' பணிவுடையன் இன்சொலன் ஆதல் ஒருவற்கு அணி மற்றுப்பிற அல்ல ' ஒருவனுக்கு நல்ல நகை போன்றது என்னவென்றால் ஒருவன் பணிவுடையன் ஆகவும் இன்சொலன் ஆதல் ஆகவும் இருக்கவேண்டும் ; பணிவாகவும் இருக்க தெரிய வேண்டும்; இனிமையாகப் பேசத் தெரிய வேண்டும். இது ரெண்டும் இருந்தால் அது அவனுக்கு ஒரு நகை போன்ற லட்சணத்தை கொடுக்கும் . மற்றவை எல்லாம் ஒரு பயனற்றவை . மற்ற அணிகள் எல்லாம் காப்பு போடுகிறோம், சங்கிலி போடுகிறோம்,  எல்லாம் போடுகிறோமே , அல்ல பிற . 'பணிவுடையன் இன்சொலன் ஆதல் ஒருவற்கு அணி யல்ல மற்றுப் பிற ' மற்றதெல்லாம் ஒரு பிரயோசனமில்லை . எனக்கு ரொம்ப பிரச்சனை என்னவென்றால் பணிவுடையவனாக இரு; இன்சொலனாக இரு ; என்பது சொல்லுகிறார். எல்லாருக்கும் பணிந்து பணிய முடியுமா . என்னுடைய வாழ்க்கை அனுபவ பிரச்சனை.  பணிவை விளங்குகிறவனுக்குத் தானே பணிய முடியும். நாம பணிந்தால், சிலபேர் அத அத இன்னும் கொஞ்சம் பணியென்கிறான். அப்படி சொல்கிற நிறைய பேர் இப்போது வந்துட்டார்கள் . அதற்கும் திருவள்ளுவர் வழி சொல்லியிருக்கிறார். 

அதாவது “அகப்பட்டி ஆவாரைக் காணின் அவரின் மிகைப்பட்டுச் செம்மாக்கும் கீழ்” கீழ் மக்களுக்கு என்ன லட்சணம் என்றால், 'ஒருவன் பணிவானாக இருந்தால் இவன் பணிகிறபடியால், நான் கொஞ்சம் பெரிய ஆள் என்று இன்னும்  நிமிர்ந்திருப்பான்'. 'அகப்பட்டி ஆவாரைக் காணின் அவரின் மிகப்பட்டுச் செம்மாக்கும் கீழ்', அவனை என்னடா பண்றதுன்னு , அதுக்கும் வழி சொல்கிறார் திருவள்ளுவர் . "நன்றாற்ற லுள்ளுந் தவறுண்டு அவரவர் பண்பறிந் தாற்றாக் கடை ". விறகு தலையனுக்கு விறகாலே அடி, வேற வழியில்லை. அப்போ எனக்கு இதையெல்லாம் சொன்ன திருவள்ளுவர் பணிவுடையன் இன்சொலன் ஆதல் எல்லார்க்கும் அணியென்றால் கெட்டவன் நல்லவன் எல்லாருக்கும் பணிகிறதா என்று ஒரு பெரிய குழப்பம் . பணிந்து பல இடங்களில் நான் தோத்துப்போனேன் வாழ்க்கையில் . தமிழ் படித்தவர்கள் பெரும்பாலும் தோற்றது இதுல தான். 

திரு வள்ளுவர் சொன்னார் என்று எல்லாருக்கும் கும்பிடுவான் . எல்லாருக்கும் கும்பிடக்கூடாது என்பது என்னுடைய அபிப்ராயம் . பிழைக்குதே என்று பார்த்தால், பரிமேலழகர் விளக்கம் சொல்கிறார் . ' இந்த பணிவுடையன் இன்சொலன் ஆதல்' என்பதற்கு என்ன உரை எழுதினார் தெரியுமா ? பரிமேலழகர், 'பணிவுடையன் இன்சொலன் ஆதல்' என்பதற்கு என்ன எழுதினார்  என்றால் ' எல்லாரிடத்தும் இன்சொலன் ஆதல் - இனிமையாக பேசுவது '. நீங்கள் எல்லாரிடமும் பேசலாம் அதால ஒரு தப்பு வராது. பணிவுடையன் என்பதற்கு உரை எழுதினார், 'தம்மால் தாழப்படுவார் கண் தாழ்ச்சியுடையனாதல்' என்று எழுதுகிறார் . 'எவருக்கு பணியலாம் என்று படுகிறதோ அவனுக்கு பணிவது தான் பணிவுடையன்' என்று எழுதுகிறார் . 

இது தான் அவர் சொல்வது தம்மால் தாழப்படுவார் கண் தாழ்ச்சியுடையனாதல் பணிகிறதென்றால், சும்மா எல்லோரையும் கும்பிடாதேடா, எவனை கும்பிடலாம் என்று உனக்கு படுகிறதோ அவனை கும்பிடு, தம்மால் தாழப்படுவார் கண் தாழ்ச்சியுடையனாதல் இதை திருக்குறள் படித்து நான் விளங்க முடியுமா? பரிமேலழகர் கை பிடிக்காமல் நாம் போக முடியுமா ?  அதனாலே நான் சொல்லுகிறேன். பரிமேலழகரைபப் படித்து திருக்குறளைபப் படித்துவிட்டால், தமிழ் முழுவதும் படித்த ஆற்றல் உங்களுக்கு வரும் . அதில் சந்தேகமே இல்லை . ஒரு வேளை வராவிட்டால், சொன்ன என்னுடைய பிழையாக இருக்குமே தவிர நூலினுடைய பிழையல்ல. என்னுடைய ஆசிரியரிடம்  நான் இன்னொன்றும் கேட்டேன் . அதையும் உங்களுக்கு சொல்ல விரும்புகிறேன். தமிழ் படிக்கிற முறை என்ன ? இப்போதெல்லாம் தமிழை நாங்கள் ஆங்கிலத்தில் தானே படிக்கிறோம் தமிழுக்கு ஆங்கில மூலம் பூசினால் தான் இப்ப தமிழுக்கே மதிப்பு . தமிழ்த்தாய்க்கு கவுன் போட்டால் தான்  இப்ப அழகு. சேலை உடுத்தால்,  யாரும் மதிக்க மாட்டார்கள். இவர்கள் தப்பாக நினைக்க விட்டால் , ஒன்று சொல்லுகிறேன் . இந்த  அழைப்பிதழ் பார்த்தேன் அது முழுவதும் ஆங்கிலத்திலேயே இருந்தது . அது நான் அவர்கள கிண்டல் பண்ணவில்லை . அது  உலகியல்,  இப்போது அப்படி  சொன்னால் தான் மதிப்பு. தமிழை நாம் சும்மா தமிழ் தமிழ் என்று பேசுகிறோமே, தவிர  தமிழினுடைய  பெருமதி தெரியாது.  அடுத்த வகுப்பில் நான் அந்த பெருமதி என்ன  என்று உங்களுக்குச் சொல்லுகிறேன். 

தமிழி னுடைய தரம் தெரிந்தால், அதன்  நிலைமை வேறு . அதன்  நிலைமை வேறு.  அதனால நான் அவரிடம் கேட்டேன், தமிழ் எப்படி படிப்பது சார் ? ரொம்ப நெருக்கமான பிறகு அவருக்கும் எனக்கும் ரொம்ப உறவாகிவிட்டது. ஒரு நாள் அவரிடம் கேட்டேன் அதை நான்  எழுதி இருக்கிறேன் மற்ற நண்பர்களுக்கு  தெரிந்திருக்கும் சொல்லியியும் இருக்கிறேன். ஒருநாள் நான் அவரிடம் போன பொழுது அவரிடம் கேட்டேன், சார் அவருக்கு அப்போது  85  வயதாகி  விட்டது. உங்களுக்கு காமம் இருக்கிறதா? இல்லையா? இப்படி ஒரு வாத்தியாரிடம்  கேட்க முடியுங்களா ? இப்ப நவீன வாத்தியாரிடம் கேட்டாலே , வகுப்பிலிருந்து வெளியில் துரத்தி விடுவார்கள் . எனக்கும், அது  கிண்டல்  அடிக்கிற நோக்கத்தில் அந்த கேள்வி கேட்கவில்லை . இந்தத் துன்பம் நம் நெஞ்சை விட்டு எப்போ போகும். மனிதனை வாட்டுகிற  விஷயங்களிலே  காமம் ஒன்று.  இது எப்ப போகும் ஒரு வயசு போனா போய்விடுமோ என்று அந்த உணர்விலே  தான் அவரிடம்  கேட்கிறேன். சார், உங்களுக்கு காமம் உண்டா என்று கேட்டேன் . ஒரு நிமிஷம் கண்ணைமூடி இப்படி இருந்தார் இருந்துவிட்டு ,  எனக்கு பதில் சொன்னார், உடம்பளவிலே  இல்லை என்றார் . 

இந்த கேள்விக்கு இந்த பதிலுக்கு அர்த்தம்  விளங்குறதா  உங்களுக்கு ? 85 வயது உடம்பளவில் இல்லை என்றார் . அப்போ இன்னும் உள்ளத்திலே அது  சில வாட்டங்கள் இருக்கிறது  என்று சொல்ல எவ்வளவு 
நிமிர்வு  இருந்தால் ஒரு மாணவன் கேள்விக்கு இந்த பதில் சொல்ல முடியும் . அப்படி நான் அவரிடம் எல்லாம் கேட்கிற உரிமையிலே  கேட்டேன்,  தமிழ் படிக்கிற முறை என்ன ? நீங்கள் ஆசிரியர்கள் என்றபடியால் சொல்லுகிறேன். ஏனென்றால் , நாங்கள் தமிழை ஆங்கிலப்பாணியிலே தான் படித்துக் கொண்டிருக்கிறோம் . அதனால் தான் ரொம்ப ஆழம் போகமுடியவில்லை . தமிழ் படிக்கிற முறை என்ன என்ற உடனே அவர் எனக்குச் சொன்ன பதில், அது ஆச்சரியமான பதில் அவர் சொன்னார் அதற்கு ஒரு முறை இருக்கிறது. முதல் என்னவென்றால்  கேட்டால் சொற்கள் படிக்க வேண்டும் ; வொகாபுலரி என்று ஆங்கிலத்தில் சொல்லுகிறீர்களே ! அந்த சொற்பயிற்சி . அதற்கு அந்த காலத்திலேயே நிகண்டு என்று  நூல்கள் இருந்தன.இப்போது அது படிக்க தேவையில்லை .ஏனென்றால், இப்போது அகராதி. அகராதி  படிக்கிறதென்று  யாராவது எப்போதாவது  ஆசிரியர்கள்  படித்திருக்கிறீர்களா ? நீங்கள் நினைச்சு பாருங்கள்.  அகராதி  படிக்க வேண்டும் . ஏனென்றால், தமிழில்  ஒரு சொல்லுக்குப் பல பொருள் உண்டு. ஒரு சொல்லுக்குப் பல பொருள் . பல பொருளை சொல்லுகிற ஒரு சொல் இப்படிப் பலது இருக்கிறது. அப்ப முதல் மொழி தெரியவேண்டும். தெரிவதற்கு என்ன செய்ய வேண்டும் ? அட்சரம் பயிலவேண்டும்; அட்சரம் பயின்ற பிறகு,  சொல் பயில வேண்டும் அவர் சொன்னார். சரி இது முதல் நிலைக்கல்வி. சொற்களுக்கு , இன்ன  சொல்லுக்கு இன்ன பொருள். கம்பரெல்லாம்  ஒரு பாட்டிலே கடலுக்கு  நாலுபெயர்  போடுகிறான். 

" ஈந்தே கடந்தான் இரப்போர் கடல் எண்ணில்  நுண் நூல் ஆய்ந்தே கடந்தான் அறிவு என்னும் அளக்கர் " அளக்கர்  என்றாலும்  கடல்; "வாளால் காய்ந்தே கடந்தான், பகை வேலை' வேலை என்றாலும் கடல்; " கருத்து முற்றத் தோய்ந்தே கடந்தான்.  திருவின் தொடர் போக பௌவம் " பௌவம் என்றாலும் கடல் . கடலுக்கு 'கடல்' என்ற  சொல்லிற்கு ஒரு பாட்டில் நாலு வரியில்,  நாலு சொற்கள்  போடுறான். இப்ப இது பொருள் தெரியாமல் எப்படி இந்த பாட்டுக்கு நீங்கள் படிப்பீர்கள் ஒவ்வொரு தரமும் அகராதி எடுத்துப் படிக்க வேண்டும். அப்போ நூலில் முதல் சொற்பயிற்சி. சொற் பயிற்சிக்குப் பிறகு இலக்கணமும் தர்க்கமும் படிக்க வேண்டும். தமிழ் படிக்கிற முறை. தயவுசெய்து தெரிந்து கொள்ளுங்கள். இலக்கணமும் தர்க்கமும் படிக்காதவன், ஒரு நூலுக்கு ள்ளே நுழைய முடியாது. நம்முடைய நூல்கள் எல்லாம் பெரும்பாலும், தமிழ் நூல்கள்  எல்லாம் கவிதை அமைப்பிலே அமைக்கப்பட்டவை. உங்களுக்கு அது தெரியும். கவிதை அமைப்பில் தான் நம்முடைய நூல்கள் எல்லாம் இருக்கின்றன. கவிதைக்குச் சூத்திரம் என்று ஒரு பெயர் உண்டு. சூத்திரம் என்றால்  அது ஒரு பெரிய விஷயத்தை சின்னதாகச்  செய்வது அது தான்  சூத்திரம். அப்போது சூத்திரத்தை என்னசெய்வார்கள், பெரிய ஒரு விஷயத்தை கவிதை என்று அமைப்புக்குள்ளேயே புலவர்கள் சுருக்கி  உள்ளே  வைத்துவிடுவார்கள் . உங்களுக்கு வீட்டிலே  அனுபவம் இருக்கும் மஞ்சள் பொடி மிளகாய் பொடி டப்பாவில் போடுகிற போது, எங்க அம்மாமார்கள்  என்ன செய்வார்கள், இது போட்டு நிரம்பிவிடும் பிறகு கொஞ்சம் அப்படி இப்படி குத்தினா இன்னும் இறங்கும் அதன் பிறகு இன்னும் போடுவார்கள் இ ன்னும் குத்தி இறக்கிவிடுவார்கள் அப்படி அடஞ்சி உள்ளே வைத்துவிடுவார்கள்.  எடுக்கிற பொழுது , என்ன செய்ய வேண்டும் . தெரிந்தால்தான் எடுக்கலாம் கொஞ்சம் கொஞ்சமாக கிளறி கிளறி கிளறி கிளறி வெளியில் எடுக்க வேண்டும்  அப்போது தான் முழுசா வெளியில் வரும் .  அதுபோலத்தான் , நம்முடைய பெரும் புலவர்கள் , பெரும் பொருளை எல்லாம் அந்த பாட்டு உள்ளே இப்படி அடஞ்சி அடஞ்சி வைத்திருக்கிறார்கள். அதைக் கிண்டி எடுக்க வேண்டும்.  எடுக்குறதுக்கு ஒரு கரண்டி வேண்டும் . அதில், ஒரு கரண்டி இலக்கணம் ; ஒரு கரண்டி தர்க்கம் . இப்போது  தமிழ் படிக்கிறவர்கள், தர்க்கம் படிக்கிற  முறையே இல்லை. தர்க்க அறிவு  போனதனால் தான் , தமிழர்களை எல்லோரும் வெற்றிப்  பெற்றுவிட்டார்கள். 

அதாவது இலக்கணம் , தர்க்கம் என்ற இரண்டு கருவிகளைக் கொண்டு தான் பெரிய விஷயத்தை பாட்டுக்குள்ளே அமர்த்துவார்கள் . பிறகு அது இரண்டும் தெரிஞ்சாதான் வெளியில் எடுக்கலாம் . இலக்கணமும் தர்க்கமும் தெரிய வேண்டும் . அப்போது  அடுத்ததாக படிக்க வேண்டியது தமிழிலே, எழுத்தும் , சொல்லும் , படித்தபிறகு , தர்க்கமும் இலக்கணமும் படிக்க வேண்டும் . தர்க்கம் எல்லாம் திருவள்ளுவர்  சொல்லுகிறார் . அது தான் ,  பெரிய ஆச்சரியம். தர்க்கத்துக்கு , தனி ஒரு குறளிலே ,  விளக்கமே எழுதுகிறார்  அப்ப இலக்கணமும் ,  தர்க்கமும்  படித்து முடிந்தால் அடுத்த படிப்பு, இலக்கியம்  படிப்பது . அதுக்குப் பிறகுதான் இலக்கியம் படிக்க வேண்டும் . இவ்வளவுக்கும் 'கருவி நூல்கள்' என்று பெயர் . இவ்வளவுக்கும் 'கருவி நூல்கள்' என்று பெயர். அதாவது, நீங்கள் முதலில் சொல்  படிக்கிறீர்கள்; அட்சரம் படிக்கிறீர்கள்;  சொல் படிக்கிறீர்கள் ; அதற்குப் பிறகு இலக்கணம் படிக்கிறீர்கள் ; தர்க்கம் படிக்கிறீர்கள் ; இவ்வளவிற்கும் 'கருவி நூல்கள்'  என்று பெயர். ஒரு உதாரணத்துக்கு என் மாணவர்களுக்குச் சொல்வதுண்டு . .இந்த கார் திருத்துகிற கராஜ் இருக்குதுங்களே அப்படி தானே  இங்கே சொல்லுவீங்க,  கராஜ் காரைகக் கொண்டு ரிப்பேருக்கு விடுகிற கராஜ் . அங்கே  இருக்கிற, இந்த கார்  திருத்துகிறவன் இருக்கிறானே , ஒன்றும் படிக்காதவன் ; அழுக்கு உடுப்போடு இருப்பான். ஆனா நீங்க எந்த காரைக்  கொண்டுபோய் விட்டாலும் அவன்  ரிப்பேர் பண்றான் எந்த காரை விட்டாலும்  ரிப்பேர் பண்ணுகிறான். நீங்க பென்ஸ  விட்டால் என்ன மாருதியை விட்டால்  என்ன,  எந்தகாரும்  அவனுக்கு திருத்த தெரியும் அப்ப  என்ன இவன் பென்ஸ் கம்பனியில் போய் பென்  பழகிவிட்டு மாருதியில் போய்  மாருதி வித்தை பழகி வந்தானா இல்லை இவனுக்கு கருவிகளைப் பயன்படுத்தத் தெரியும் எந்த சாவி போட்டா எந்த நட்டை  கழட்டலாம் எத போட்டா பூட்டலாம் என்கிற அடிப்படை தெரியும் கருவி இருந்தால் அவனால் எந்த காரையும் கழட்டி பூட்ட முடியும். 

அதுபோல இந்த கருவி நூல்களைப் படித்து இருந்தால் எந்த இலக்கியத்துக்குள் நீங்கள் போகலாம் இப்ப ஆசிரியர்களுக்கு பெரிய பிரச்சனை சிலபஸ் மாறிவிட்டால் இருக்கிற பாடம் ஒன்று  இருக்கிறதென்று வையுங்கள் இந்த ஆண்டிற்கு புது சிலபஸ் போட்டால்  மாணவன் நாளைக்கு படிப்பான் இவர் இன்றைக்கு  படிப்பார்  அவ்வளவுதான் வித்தியாசம். அவருக்கும் இவனுக்கும்  பெரிய வித்தியாசம் இல்லை. அவன் நாளைக்கு படிக்கப் போறான். அவர் இன்றைக்கு படிச்சுட்டு வந்து சொல்லுவார். ஏனென்றால் இவருக்கு அந்த இலக்கியத்தில் உள்ளே போகத் தெரியாது. இவரும் மாணவர் போல படிக்க வேண்டும். இந்த கருவி நூல்களை பயன்படுத்த தெரிந்தால் கருவிகளை பயன்படுத்த தெரிந்தால் எந்த இலக்கியத்திற்குள்ளும்  கைவீசி போகலாம் சிலபஸ் மாறிவிட்டதா கொடுறா புத்தகத்தையென்று அப்படியே நீங்கள் பாடம் சொல்லலாம். 

அதற்கு கருவி பயிற்சி வேண்டும். அப்போ கருவி நூல்கள் பயின்ற பிறகு  இலக்கியம் பயில்வது. இப்போ யார்  அப்படி இலக்கியம் இப்போ  எடுத்த உடனே இலக்கியம் பயில்கிறோம். இலக்கியம் பயின்றால் கூட தப்பில்லை,  இப்போ எடுத்த உடனே  கவிதை எழுதுகிறார். இப்போ உலகத்துல சுலபமா கிடைக்கக் கூடிய ஒரு பட்டம் 'கவிஞன்' என்ற பட்டம் தான். எவனும் எழுதுகிறான் இப்போ  புதுக்கவிதை வந்த பிறகு, ரொம்ப சுலபம் ஆகிவிட்டது. ஆ ஓ ஈ என்று  போட்டுட்டு  வந்தான் புள்ளி புள்ளி புள்ளி ஓ இப்படி அடித்தால்  கவிதை மாதிரி வந்துவிடுகிறது சார். கவிதை  என்பது தமிழ் படிக்கிற பொழுது, பாற் கடலை கடைந்தது என்று ஒன்று கதை இருக்கிறதல்லவா நம் மொழியிலே, பாற்கடலை கடைகின்ற பொழுது  அமிர்தம் கடைசியாக தான் வந்தது.  அதற்கு முதல், ஒவ்வொரு ஸ்டேஜிலே  ஒவ்வொன்று  வந்தது. சந்திரன் வந்தான், காமதேனு வந்தது , மகாலட்சுமி வந்தாள், அப்படி ஒவ்வொரு  ஸ்டேஜ்ல ஒவ்வொன்று வந்து,  கடைசியாக அமிர்தம் வந்ததாக புராணம் சொல்லுது. அதுபோல தமிழைப் படித்துக் கொண்டிருக்கிறபொழுது ஒவ்வொரு ஸ்டேஜ்ல ஒவ்வொன்று  வெளியில் வரும். அப்படி ரொம்ப அமிர்தம் போல வெளியிலே வருகிற  விஷயத்துக்கு பெ யர்தான் 'கவிதை' என்று பெயர். எங்களுக்கு 'பண்டிதர்  வகுப்பு' என்று ஒரு வகுப்பு நடத்தினார்கள் யாழ்ப்பாணத்திலே அந்த வகுப்பில் என்னுடைய ஆசிரியர் ஒரு பத்து பேர் அந்த வகுப்பை நடத்தினார்கள். பாடம் கேட்க போனோம் . அதுல ஒரு வகுப்பு அந்த  சிலபஸில் போட்டுட்டான். 'கவிதை வ குப்பு' என்று ஒரு வகுப்பு . கவிதை சொல்லித்தருவார்கள்.  எங்க ஊர்ல ரொம்ப பெரிய ஒரு அறிஞர். நான் சொல்கிறவர் இன்னொருவர். பண்டிதர் கத்தையா ஒரு பெரிய சைவசித்தாந்த  அறிஞர் இருந்தார். அவர் இப்படித்தான்  ஒரு போக்கானவர்கள் அவர்கள். ஒரு நாள் அங்கே பண்டிதர் வகுப்பு நடக்கிறது இந்த ஆசிரியர் கவிதை வகுப்பு பாடம் சொல்லிக் கொண்டிருக்கிறார், அவர் அந்தப் பக்கமாக வந்தார்.  அவங்க எல்லாம் ஷர்ட்  கூட போட மாட்டார்கள். ஒரு சால்வையோடு தான் வருவார்கள் அந்த பக்கமாக வந்தார், பெரிய அறிஞர் எங்கள் ஆசிரியர் ஓடிப்போய் அவரை விழுந்து கும்பிட்டார். ஐயா இங்க வகுப்பு நடக்கிறது பண்டிதர் வகுப்பு நீங்கள் ஒரு தரம் வர வேண்டுமென்று கூப்பிட்டார்  அவர் வந்தார் உள்ளே என்ன படிக்கிறீர்கள் என்று கேட்டார்.  நீங்க வந்து ஒரு வகுப்பு எடுக்க வேண்டும் என்று கேட்டார். என்ன வகுப்பு எடுக்க வேண்டும் என்று கேட்டார், சீரியஸாதான் கேட்டார். இவர் கவிதை வகுப்பு எடுக்க வேண்டும் என்று சொன்னார்.  அவர் குலுங்கி குலுங்கி சிரிக்க ஆரம்பிச்சிட்டாரு. நீங்க வந்து கவிதை படிப்பிக்க வேண்டும்  என்று சொன்ன உடனே  குலுங்கி குலுங்கி சிரித்தார்.  இவருக்கு ஒன்றும் புரியவில்லை, ஏன் சிரிக்கிறீங்கயென்று, கேட்டவுடனே அவர் சொன்னார், மாடு கன்று  போட்டால் தானா பால் கறக்கும் நீங்க கன்றிலே வைச்சு  காம்பை இழுத்தால்  பால் வருமா'. இது தான் அவர் சொன்ன பதில். சொல்லிவிட்டு சொன்னார் தமிழைப் படித்துக் கொண்டு போக ஒரு எல்லையிலே கவிதை ஆற்றல் தானாக வரும். அதுக்கு முதல் கவிதை படித்து  எழுதுகிற விஷயமில்லை, என்றார் . "காரிகை கற்றுக்  கவி பாடுவதிலும் பேரிகை கொட்டிப் பிழைத்தல் நன்றே" என்று ஒரு சூத்திரம் இருக்கிறது. படித்து கவிதை எழுதுவதைவிட நீ  பேசாம பறையடித்து பிழைக்கலாம் "காரிகை கற்றுக்  கவி பாடுவதிலும் பேரிகை கொட் பிழைத்தல் நன்றே " கவிதை தமிழ் படித்துக் கொண்டு போகிற பொழுது ஒரு எல்லையிலே தானாக எப்படி தயிர் கடையும் பொழுது வெண்ணை கிளம்புகிறதோ  அந்த ஆற்றல் வரும் . அப்படிப்பட்ட கவிதை அதுவும் கவிச்சக்கரவர்த்தி வள்ளுவன் போன்ற  கவிதைகளுக்கு ள்ளே  பெரும் நுட்பங்கள் இருக்கின்றன.  

இதை வெளியில் எடுக்க வேண்டுமானால் தர்க்கம்  முதலியவற்றைப்  படித்து அதற்கு பிறகு உள்ளே போக வேண்டும்.  இப்படி படிக்கிறதாக இருந்தால்  தமிழ் எப்போது படித்து  முடிக்கிறது. சொல்  படித்து, பொருள் படித்து, அதற்கு பிறகு இலக்கணம் படித்து, இலக்கியம் படித்து ,அந்த காலத்திலே இப்படியே படித்த படியால் தான் ஆழக்கல்வி இருந்தது. இப்பவும் சொல்லு கிறார்களே, மு வ வைப் பற்றியெ ல்லாம் சொல்லுகிறார்களே, அப்படி படித்தார்கள். நீங்கள் நினைக்கிறீர்கள், மெடிசின் படித்தாலோ, இன்ஜினியரிங் படித்தாலோ, அல்லது ஆர்க்கிடெக்ட் படித்தாலோ,  இதற்குதான் மதிப்பு. உலகத்திலே தமிழ் படித்தவனை எவன் மதிக்கிறான் என்று கேட்கிறீர்களல்லவா ? தப்பு தமிழை முறைப்படி படித்துப்பாருங்கள். மற்ற எல்லாரையும் விட அவனுக்கு மதிப்பு கிடைக்கும். நான் நூறு வீதம் உறுதியாகச் சொல்லுவேன். யாரும் தமிழை ஆழப்படிப்பதில்லை . சும்மா பேப்பர் தமிழ் மாதிரி, தமிழ் வாசித்தாலே  நமக்கு போதும் என்று நினைத்து விட்டோமே. இதையெல்லாம் ஏன் சொல்கிறேன் என்றால், திருக்குறளுக்கு உள்ளே நுழைகிற பொழுது இந்த அடிப்படை தெரிந்து கொண்டு நுழையுங்கள். நாங்கள் பரிமேலழகரைப்  பின்பற்றி உள்ளே போகப் போகிறோம். தமிழிலே உயர் தரமான நூல்கள் எத்தனை என்று உமாபதி சிவாச்சாரியாரை  ஒருவர் கேட்டார். உமாபதி சிவாச்சாரியார் அந்தப்பெயர் கேள்விப்பட்டிருப்பீர்கள்.. சைவ சித்தாந்த பதினான்கு சாத்திரத்திலே எட்டு சாத்திரத்தை  எழுதியவர் அவர். சிதம்பரத்தை சேர்ந்த பிராமணர். அவர் 'சித்தாந்த அட்டகம்' என்று அவர் எழுதின  எட்டு நூல்களுக்கும் பெயர்.அப்படி பெரிய அறிவாளி. அவருடைய குருநாதர் அருணந்தி சிவாச்சாரியார். மறைஞானசம்பந்தர் மறைஞானசம்பந்தர் உடைய குருநாதர் அருணந்தி சிவாச்சாரியார் அது பெரிய ஆச்சரியம். ஒருவர் பிராமணர், மற்றொரு பிராமணர் அல்லாதவர், ஒருவர் பிராமணர் மற்றொருவர்  பிராமணர் அல்லாதவர் இப்படி இந்த இதெல்லாம் கடந்து வந்தவர்கள் அவர்கள் . அவருடைய அறிவு எல்லையை  நினைத்து பார்க்க முடியாது அந்த உமாபதி சிவாச்சாரியாரை  கேட்டார்கள் . அறிவு நூல்கள் தமிழிலே,  உயர்தரமாக  தமிழ் படிக்க வேண்டுமானால் எதை எதை படிப்பது ? அட்வான்ஸ் லெவல் என்று சொல் கிறோமே. 

அட்வான்ஸ் லெவல் தமிழ் படிப்பதா னால் , எதைப் படிக்க வேண்டும் என்ற உடனே, அவர் ஆறுநூல்களை சொல்லுகிறார் . அதை  ஒரு பாட்டாக  எழுதி இருக்கிறார் எனக்கு ஞாபகம் இருக்கிற  அளவில் சொல்லுகிறேன். "வள்ளுவர் சீர் அன்பர் மொழி வாசகம்" 2 நூல், ஒன்று திருவள்ளுவரைப்படி, அதற்குப்பிறகு அன்பர் மொழி வாசகம் என்பது திருவாசகம். 6 புத்தகம் படித்துவிட்டால்,  ஒருவன் தமிழிலே ஹை ஸ்டாண்டர்ட் படிப்பு படித்துவிட்டான்  என்று அர்த்தம். "வள்ளுவர் சீர் அன்பர் மொழி வாசகம் தொல்காப்பியமே தெள்ளு பரிமேலழகன்  செய்த உரை " நான்கு புத்தகம் முடிந்தது . திருக்குறள் படிக்க வேண்டும், மணிவாசகர் படிக்க வேண்டும், தொல்காப்பியம் படிக்க வேண்டும், பரிமேலழகர் படிக்க வேண்டும். "வள்ளுவர் சீர் அன்பர் மொழி வாசகம் தொல்காப்பியமே தெள்ளு பரிமேலழகர் செய்த உரை ஒள்ளிய சீர்  தொண்டர் புராணம் தொகுசித்தி ஓராறும் தண்டமிழின் மேலாம் தரம் " என்றார்.்  இந்த ஆறு  புத்தகம் படித்துவிட்டாயா, நீ ஹை  ஸ்டாண்டர்ட் தமிழ் படித்துவிட்டாய் என்று  அர்த்தம். கடைசி இரண்டு நூல்  என்ன என்று தெரியுமா? தொண்டர் புராணம் - பெரிய புராணம், தொகுசித்தி ஓராறும் - சிவஞானசித்தியார் இந்த ஆறு நூல் படித்துவிட்டால், திருக்குறள், திருவாசகம், தொல்காப்பியம், பரிமேலழகர், சிவஞானசித்தியார், பெரியபுராணம் இந்த ஆறு புத்தகமும்  ஒருத்தன் தமிழில் படித்து விட்டால்,  அவனுக்கு மேல தமிழ் படிக்க ஒருத்தன் இல்லை. இதை ஏன் சொல்கிறேன் என்றால், இதில் ஒரு சிறப்பு  இருக்கிறது  பாருங்கள்,  இந்த ஆறு புத்தகங்கள் சொன்னாரே உமாபதி சிவாச்சாரியார்.  அஞ்சு புத்தகம் மூலநூல்கள், பரிமேலழகர் மட்டும் உரைநூல் . 

நீங்கள் கவனித்துப் பாருங்கள் மிச்சம் ஐந்தும் மூலநூல்கள் திருவள்ளுவர் மூலநூல்,  திருவாசகம் மூல நூல், தொல்காப்பியம் மூலநூல், அதுக்குப் பிறகு வந்த சிவஞான சித்தி மூல நூல், பெரியபுராணம் மூலநூல், இதை ச்சொல்லிட்டு இந்த மூலநூல் வரிசையிலே நம்முடைய பரிமேலழகர் உரை நூலையும் சேர்த்தார்.உமாபதி சிவாச்சாரியார் அப்போ,  நீங்க நினைச்சுப்  பாருங்க, சித்தாந்த அட்டகம் பாடியவர் சொல்லுகிறார், இந்த ஆறு மூல நூலுக்கு சமமானது இது . உரைநூல் என்று நினையாதே, இது படித்தால் ஒரு மூலநூல்  அறிவித்த அறிவு உனக்கு வரும். ஆகவே அந்த மூலநூல் வரிசையில் இதைச் சேர்த்து, இந்த ஆறு நூல்களிலே பரிமேலழகர் உரையை சேர்த்தார். அப்போ ஒரு அளவு இப்போ உங்களுக்கு பரிமேலழகர் உரையின்  உடைய பெருமை புரிந்திருக்கும்.  அப்போ பரிமேலழகருக்கு  ஊடாக நாங்கள் இனி இந்த நூலுக்கு உள்ளே நுழையப் போகிறோம் . அதை நான் அந்த வழி சொல்லிவிட்டேன். படிக்கிற பொழுது , இப்போ இன்றைக்கு முதல் நாள் வகுப்பு என்றபடியால் உங்களுக்கும் எனக்கும் இடையில் என்னமோ  ஒரு இடைவெளி இருப்பது எனக்கும்  தெரிகிறது உங்களுக்கும் தெரிகிறது.  நாளடைவிலே அந்த இடைவெளியை நிரப்புவோம் . கேள்விகள் கேட்கலாம், அதில் தப்பில்லை. ஆனால், படித்து முடிந்த பிறகு, கேள்வி கேட்கவேண்டும். இடைகேள்விகள் சிந்தனையை திசை திருப்பிவிடும். சொல்லுகிற வருக்கும் திருப்பும்,  கேட்கிறவருக்கும் திருப்பும். 

ஆகவே, முதல் கேள்விகள் வந்தால் குறித்துக்கொள்ளுங்கள். அதற்கு பிறகு வகுப்பு முடிய நேரத்திலே உங்கள் கேள்விகளைகக் கேட்கலாம். அதுக்கு அடுத்த முக்கியமான விஷயம் நீங்கள் கேட்கிற கேள்வி எல்லாவற்றுக்கும் என்னிடம் பதில் இருக்கும் என்று எதிர்பார்க்காதீர்கள். இருக்கிற பதிலை சொல்லுவேன்.  உறுதியாகத் தெரிந்தால் சொல்லுவேன் இல்லாவிட்டால்,  அந்த கேள்வியை வைத்துக்கொள்வோம், எங்கோ ஓரிடத்தில் அதற்கு பதில் வரும். ஏனென்றால், இப்ப எல்லாம் ஒரு முறை வந்துவிட்டது, நான் அறிவாளி என்று காட்டுவதற்கு நீங்கள் கேள்வி கேட்டு வாய் மூடுவதற்கு முதலில் என் வாயை திறக்க வேணும் அப்பதான் அறிவாளி. அப்படி திறக்க முடியாது பாருங்கள்,  எந்தப் பெரிய அறிஞ னாலும் நீங்க ஒரு திடீ ரென்று ஒரு புத்திசாலி ஒரு கேள்வி கேட்டா நான் உங்களை மடக்குவதற்காக ஒரு பதில் சொன்ன மாதிரி சொன்னா அதுக்கு பேர் பதில் இல்லை, அறிவு இல்லை. இப்போது உடனே  சொல்லாவிட்டால் தப்பா ? நாளைக்கு சொன்னா என்னை அடுத்த வாரம் அடுத்த மாசம் சொன்னா என்ன கேள்விக்கு பதில் வர வேண்டுமே தவிர உடனே சொல்ல வேண்டும் என்ற அவசியம் இல்லை. 

ஆகவே பதில் இவருக்கு பாவம் இவர் இப்படித்தான் சமாளிக்கிறார் இவருக்கு பதில் தெரியவில்லை என்று நீங்கள் நினைக்க வேண்டாம்.  தெரிந்த பகுதி உறுதியாக பதில் தெரிந்தால் சொல்வேன். அப்படி இல்லாவிட்டால் அதை மனதில் வைத்து என்றைக்கோ ஒரு நாளைக்கு அதற்கான பதில் சொல்வேன். இது ஒன்று  , கேள்வியும் எப்படி இருக்க வேண்டும் என்றால் அறிவு சார்ந்த கல்வி கற்கப் போகின்றோம் என்ற படியால் சொல்லுகிறேன் கல்வி கேள்வி வினாவிலே  இரண்டு வினா அறி வினா அறியாவினா என்று  வினாவை இரண்டாகப் பிரிக்கிறார்கள் நம் இலக்கண க்காரர்கள். ஒன்று மற்றவனுக்குத்  தெரியுமா என்பதற்காக கேட்கிற கேள்வி. வாத்தியார் மாணவனைப் பார்த்து மும்மூன்று எத்தனை என்று கேட்டால் அதுக்கு என்ன அர்த்தம் ? மூன்றும் ஒன்றும் எத்தனை என்று கேட்டால் , அல்லது மும்மூன்று எத்தனை என்று கேட்டால், வாத்தியார் தெரியாமல் கேட்கிறார், என்று அர்த்தமில்லை. நமக்குத் தெரியுமா என்று கேட்கிறார்கள். மாணவன் ஆசிரியரைப் பார்த்து மும்மூன்று எத்தனை என்று கேட்டால் இவன் தெரியாமல் கேட்கிறான் என்று அர்த்தம். அப்போ  கேள்வி இரண்டு வகை. நான் உங்களை கேட்டுக் கொள்வது கேள்விகள் அறியான் வினாவாக இருக்கட்டும். என்னை அறி  வினாவாக இருக்க வேண்டாம் இவருக்கு தெரியுமா என்று கேட்டு உங்களுக்கு என்ன பிரியோசனம் ? உங்களுக்குத் தெரியக்கூடிய, தெரிய வேண்டியதைத் கேட்பதை ஒரு கேள்வி முறையாக வைத்துக்கொள்ளுங்கள். சில  நேரத்திலே, என்னை நான் எப்பவும் ஒன்று சொல்கிறேன் அறிவு பிரகாசம் எவர் புத்தியிலே எப்போ விளையும் என்று சொல்லமுடியாது . அறிவுப் பிரகாசம் எவர் புத்தியிலும் ஆசிரிய தான் இருக்க வேண்டும் என்ற ஒரு விதமான அவசியமில்லை. 

மெய்கண்ட தேவர் என்பவர் சித்தாந்த சைவ சித்தா தினுடைய மூல மூலாசிரியர். சிவஞானபோதம் இயற்றியவர். அவர்களுடைய வரலாறு பற்றி ஒரு செய்தி சொல்லுகிறார்கள். அது ஆச்சரியமாக இருக்கும் அந்த செய்தி. அவர் என்ன சொல்வார்கள் என்றால். மெய்கண்ட தேவருடைய தந்தையினுடைய குரு அருணந்தி சிவாச்சாரியார். நான் சொல்றது மெய்கண்ட தேவருக்கு மாணவர் அருணந்தி சிவாச்சாரியார். இந்த நம்ம சித்தாந்த மரபினுள்ளே  முதல் மெய்கண்ட தேவர் அதற்குப் பிறகு அருணந்தி சிவாச்சாரியார், அதற்குப் பிறகு மறைஞானசம்பந்தர் அதற்கு பிறகு  உமாபதிசிவம் இது தான் வரிசை. அப்போ இந்த  மெய்கண்டார் யார் என்று கேட்டால் அவருடைய சீடனாகிய  அருணந்தி சிவாச்சாரியார் இருக்கிறாரே அந்த அருணந்தி சிவாச்சாரியார் இடம் மெய்கண்ட தேவருடைய அப்பா படித்தார் . மெய்கண்ட தேவருடைய அப்பா  அருணந்தி சிவாச்சாரியாரிடம் படித்தவர். வகுப்புக்குப் போகிற போது ஒரு நாள் இந்த மெய்கண்டதேவருக்கு அப்போ சின்ன வயசு 3 வயசு அந்தப்பையனை கூட்டி கொண்டு போனார் . இது பிறவியிலேயே கொண்டுவந்த ஆள் இவர். சைவசித்தாந்தம் படிக்கிறார்கள், 'ஆணவம்' பற்றி விளக்கம் சொல்லிக் கொண்டிருக்கிறார் அருணந்தி சிவாச்சாரியார் மெய்கண்டதேவர் அப்பா கேட்கிறார் இந்த புள்ளைய கூட்டிட்டுப் போயிருப்பார் .  அம்மா அனுப்பி இருக்கும்போல் இருக்கிறது, இவன் வீட்ல குழப்படிசெய்கிறான் கூட்டிக்கொண்டு  போங்கள் என்று இந்தப்பிள்ளையும்  இருந்து கேட்டிருக்கிறான். அது படிச்சுட்டு வந்து விட்டார்கள். அடுத்த நாள் அது பெரிய விஷயம் படிச்சிட்டு வந்து விட்டார்கள். இந்த  குழந்தைகளுக்கு ஒரு இயல்பு இருக்கிறது. எங்கேயாவது ஒன்றைப்  போய் பார்த்தால்  வீட்டில் வந்து அந்த மாதிரி விளையாடுவார்கள். கோவிலில் போய் நாதஸ்வரம் கேட்டுவிட்டு வந்தால் நீ  மேளம் அடி, நான்  நாதஸ்வரம் ஊதுகிறேன்.  அது  மாதிரி இந்த பிள்ளை, அடுத்த நாள் வீட்டில் இருந்து இவர் சைவ சித்தாந்த வகுப்பு நடத்துகிறார், யாரு  இந்த குழந்தை.  தன்னுடன் ஒத்த  மாணவர்களை  இருத்தி, வாருங்கள் உங்களுக்கு நான் பாடம் 

சொல்லுகிறேன் என்று சைவசித்தாந்த பாடம்.. அந்த நேரம் பார்த்து அருணந்தி சிவாச்சாரியார் இவங்க அப்பாவை தேடி வந்துட்டார் . வந்தால் ,  இவர் சைவ சித்தாந்த வகுப்பு , 'ஆணவம்'  என்றால் என்ன  ? என்று இவர் வகுப்பு நடத்துகிறார். 

இவர் நினைத்தார் இவன் நேற்று வகுப்புக்கு வந்து என்னை கிண்டல் பண்றதுக்காக, இதைப் பண்ணுகிறான்.என்று நினைத்துவிட்டார் . அவருக்கு கோபம் வந்து விட்டது. 'என்னடா பண்ணுகிறாய்?' என்று கேட்டிருக்கிறார். கேட்டவுடன்  இந்த பிள்ளை  சொல்லியது , 'நான் சைவசித்தாந்த வகுப்பு நடத்துகிறேன்' என்று, 'சைவசித்தாந்தத்திலே  என்ன பாடம் சொல்லுகிறாய் ? ' என்று கேட்டார். அதற்கு அவன் சொன்னான், 'ஆணவம்' என்றால் என்ன என்று . என்ன என்று விளங்கப்படுத்துகிறேன் என்றார்.  அவருடனே  கேட்டார் ஆணவம் என்றால் என்ன என்றார்? பெரிய வாத்தியாரல்லவா , என்ன என்று கேட்டவுடனே, அந்தப்பிள்ளை சிரித்துவிட்டு, (அவரையே சுட்டிக்காட்டியபடி) இப்படி என்றது . இவ்வளவும் தான் நான் ரொம்ப வியந்திருக்கிறேன் சார் அவரையே கையைக் காட்டினான். 'ஆணவம்' என்றால்  என்ன 'நீ தான்டா' என்று தான் அர்த்தம். அவர் பெரியவர்,  இவர் சின்ன குழந்தை.  எவ்வளவு  ஞானத் தெளிவு இருந்திருக்க வேண்டும் பாருங்கள் .  அதுல என்ன பெருமை என்றால்,  இது காட்டின மெய்கண்ட தேவருடைய சிறப்பல்ல சிறப்பு.  பிள்ளை  கையை காட்டிய  உடனே அந்த பெரியவர், உடனே இந்த பிள்ளையின் காலில் விழுந்து,  கும்பிட்டு நீதான் எனக்கு குரு என்று  ஏற்றுக்கொண்டார்  அவர். எவ்வளவு பெரியவர் யோசித்துப்பாருங்கள்  . 

நான் அதனாலதான் சொல்லுகிறது ஒருத்தர்  வகுப்பு நடத்துகிறார் என்றால் அவர்தான் பெரியவராக  இருக்க வேண்டும் என்று  ஒரு சட்டமும் கிடையாது.  எத்தனையோ மெய்கண்டதேவர்கள்  உங்களுக்குள்ளே இருக்கலாம் . அப்படி இருந்தால் அந்த ஞானத்தெளிவை, எனக்கும் நீங்கள் உருவாக்கித் தரவேண்டும் இவ்வளவுதான் விஷயம். அப்போ இனி நாங்கள் பரிமேலழகர் உள்ளே நுழைய வேண்டும்.  இரண்டு விதமாக படிக்கலாம். நான், அது தான் சொன்னேனே,  மேலோட்டக்கல்வி வேகமாகப்  படிக்கலாம்,  அங்கிருந்து வந்து சும்மா திருக்குறளுக்கு உங்களுக்கு தெரிந்ததை  நானும் சொல்லிட்டு போகிறதில்  பிரயோசனம் இருக்கிறதாகப்  படவில்லை  ஒரு வகுப்பு நடந்தாலும் அந்த வகுப்பில் பயன்  இருக்க வேண்டும். நான் எங்கள்  ஊரில்  சொல்லுவேன், அது கடவுளை நினைத்துக் கொண்டு தான் சொல்லுவேன். மாணவர்களுக்கு சொல்லுவேன், 'வகுப்புக்கு வருவது உன்னுடைய வேலை. உன்னை அறிவாளி ஆக்குகிறது என்னுடைய வேலை' என்பேன் . இது  நான் என்னிலே வைத்திருக்கிற  நம்பிக்கையில் சொல்கிற தில்லை.  திருக்குறளிலும் பரிமேலழகரிலும்  வைத்திருக்கும் நம்பிக்கையை வைத்துச் சொல்கிறேன் .  ஒரு 10 வகுப்பு கேட்டால் புத்தி நிரம்ப  வேண்டும் ; நிரம்பிய உடன் அது செமிக்க வேண்டும் ; அதுக்கு பிறகு திருப்பி நிரப்ப வேண்டும்  . சாப்பிட சாப்பிட பசிக்குது . செமிச்ச உடனே, திருப்பி திருப்பி போடுகிறோமல்லவா  அப்படி போட்டுக் கொண்டே  இருக்கணும், செமிச்சிக்கொண்டே இருக்கணும்.  ஆகவே ஒரு நாள் சாப்பிட்டாலும் இந்த  சாப்பாடு நல்லாத்தான் இருந்தது  என்ற ஒரு திருப்தி வரவேண்டும்.  இந்தப் வகுப்பு அப்படித்தான், ஆண்டவன் என்னன்ன  முடிவு பண்ணி இந்த வகுப்பு நடத்துகிறானோ  எனக்கு தெரியவில்லை.  உங்களில் எத்தனை பேருக்கு இது திருப்தி தருகிறதோ எனக்கு தெரியவில்லை. எனக்கு  பத்து பேர் இருந்தால் கூட தாராளமாக போதும் ஆழமாக கற்க வேண்டும் என்ற நினைப்போடு நாங்கள் இந்த கல்வியை கற்போம். முதலிலே நாங்கள் திருக்குறளைப் படிப்பதா னால் முடிந்த அளவு ஒரு பரிமேலழகர் நூல் உங்கள் கையில் இருந்தால் நல்லது.  பரிமேலழகர் உரையோடு கூடிய ஒரு நூல்.  ஏனென்றால் கண்ணும் பாரத்து , காதும் கேட்கிற பொழுது , கல்வி புத்தியிலே பதிகிறது அதிகம். என்ன சுமார் சொற்பொழிவு மாதிரி பண்ணுகிறதானால்  பண்ணிவிட்டு போய் விடலாம்.  அது என்னுடைய வேலையா இருக்கும். நூலை கையில் வைத்துப்  படிக்கிறது என்பது ரொம்ப நல்லது . முடிந்தால்,  எவ்வளவோ செலவு செய்கிறோம், ஒரு திருக்குறள் பரிமேலழகர் உரை இந்த பாருங்க ரொம்ப சாதாரண ஒரு புஸ்தகம்  இது. கையில் இருந்தால் போதும்.  ஆகவே  முடிந்தால் 
வகுப்புக்கு அந்த நூலோடு  வாருங்கள், அந்த வகுப்பில்  உங்களுக்கு ஒரு தொடர்பு இருக்கும். 

முதல் முதல் நூலுக்கு ள்ளே நாங்கள் நுழைய வேண்டும் திருவள்ளுவர்.பெரிய புதுமை செய்தார் நினைத்துப் பார்க்க முடியாது. உலகியல் முழுவதையும் ஒரு சின்ன நூலுக்குள்ளே அடக்கி இருக்கிறார்.அது சும்மா  எல்லாரும் சொல்றதுதான்.  சிம்பிளா  சொல்லுகிறது, திருக்குறளில் எல்லாம் உண்டு என்று சொல்லுகிற ஒரு வழக்கம் இருக்கு. படித்து ஆழமா தெரிந்தால் தான் எல்லாம் உண்டு என்பதற்கு அர்த்தம் புரியும் திருக்குறளுக்கு உள்ளே நுழைவதானால் சகலதும், அவரைப்போல தமிழ் மக்கள் மேல் கருணை கொண்ட ஒரு தலைவர் உலகத்திலேயே இல்லை. உலகத்திலே இல்லை.  அறம் பொருள் இன்பம் வீடு என்கின்ற நாலும்  பாடினார். நாம் உடனே கேட்போம் இல்லையே அறத்துப்பால், பொருட்பால், காமத்துப்பால் தானே வீட்டுப்பால் இல்லையே, என்றால் வீட்டுப்பாலும் இருக்கிறது என்கிறார் ஒரு புலவர். பரிமேலழகர் அதை விளக்கம் செய்கிறார்.வீடும் பாடியிருக்கிறார் திருவள்ளுவர் .  நாலும் பாடியிருக்கிறார். இந்த நாலுக்கு மேலே உலகத்துல ஏதாவது ஒன்று உண்டா ?அதனால்தான்,  புருடார்த்தம் என்று இதற்குப் பெயர் வைத்தார்கள். நீங்கள் அன்றாடம் வாழ்க்கையில்  இயங்குகிறீர்கள் அல்லவா ? இப்போ  இன்றைக்கு காலையிலிருந்து, மாலைவரை இயங்குகிறீர்கள் ஒரு டைரியிலே குறியுங்கள். காலையில் எழுந்தேன், இப்படி செய்தேன், சாப்பிட்டேன் போனேன், வந்தேன் , வகுப்பிற்குப் போனேன் , என்னமோ ? ஒரு நாள் செய்த வேலை முழுவதும் குறியுங்கள்.  ஒரு பேப்பர் எடுத்து, நாலு பட்டியல் போடுங்கள்.  அறம், பொருள் ,இன்பம் , வீடு நாலு பட்டியல் நீங்கள் செய்த அத்தனை வேலையும் இந்த நாலு பட்டியலுக்குள் அடக்கிவிடலாம். ஒன்று அறம் சார்ந்து இயங்கி இருப்பீர்கள் ; அல்லது பொருள் சார்ந்து இயங்கி இருப்பீர்கள் ;அல்லது காமம் சார்ந்த இயங்கி இருப்பீர்கள் ;அல்லது வீடு சார்ந்து இயங்கி இருப்பீர்கள் ; மொத்த  உங்களுடைய செயல்பாடும்  இந்த நாலுக்குள்ளே அடங்கும். இது அடங்கவில்லை என்று நீங்கள் ஒன்று சொல்லுங்கள் நான் அதை அடக்கிக்  காட்டுகிறேன். அல்லாவிட்டால் வகுப்பை நிறுத்துவேன். இந்த உலகத்தினுடைய அத்தனை இயக்கமும் இந்த நாலுக்குள்ளே அடங்குகிறது.  அறம் , பொருள், இன்பம், வீடு என்ற நா லுக்குள்ளே அடங்குகிறது. இந்த நா லுக்குள்ளே கொண்டுவந்து ஒரு நூலுக்குள்ளே கொண்டு வந்து இந்த நாலையும் வரையறை செய்து தருவதற்கு , திருவள்ளுவரை தவிர வேறு ஒரு புலவன் இல்லை. அதனால்தான் உரையாசிரியர்கள்  திருவள்ளுவரைப்  பற்றி எழுதுகிறபொழுது திருவள்ளுவர் என்று எழுதமாட்டார்கள், 'திருவள்ளுவக்  கடவுள்' என்று எழுதுவார்கள். 'வள்ளுவக்கடவுள் சொல்கிறார்'  என்று எழுதுவார்கள். கடவுள் தான் சந்தேகமில்லை. இறைவன் படைத்த இயற்கையை, ஒவ்வொரு அணு அணுவாக விளங்கி வாழ்க்கைக்கு அவன் தந்த திருக்குறள் படித்து விட்டால் நீங்கள் தமிழறிஞர்கள் ஆகிறிர்களோ இல்லையோ,  வாழ்க்கையில் வெற்றி பெறுவது என்பது சர்வ நிச்சயம். சர்வ நிச்சயம் . அதில் சந்தேகமே  வேண்டாம் . பாடமாக படிக்கப்படாது அது தான்  முக்கியம். சில பேர் எனக்கு ஒரு குழந்தைத்தனமான அது ஒன்னும் தப்பில்லை திருக்குறளை சிலபேர் தலைகீழாக சொல்லுவேன் என்பார்கள். அகர  முதல எழுத்தெல்லாம் ஆதி பகவன் முதற்றே உலகு என்றால் உலகு முதலில் சும்மா ஒரு வித்தை , அவ்வளவுதான். திருக்குறள் அதற்காக படிக்கிறதில்லை நான் எப்போதும் சொல்கிறேன் படிப்பு என்பது இன்றைக்கு முழுவதும் முன்னுரை தான் படிப்பு என்பது என்னவென்று கேட்டால் முதல் சொல். சொல்லுக்குப் பிறகு பொருள், சொல் எதற்கு தேவை என்றால் , பொருளைக் கொண்டு போய் சேர்க்க வேண்டும்.  சொல் பொருளிலே  கொண்டு போய்விட வேண்டும்.  ஒருமொழி அங்கேதான் பூரணமாகிறது.  முதல் பாட்டிலே சொற்களைப் படிக்கிறோமல்லவா, அந்த சொற்களுக்கு ஊடாக அந்தப் பொருளைப் பற்றி தெரிய வேண்டும். அப்போ பொருளுக்குப் போய்விட்டீர்களா ? சொற்களை விட்டுவிடலாம் . அதற்கு பிறகு சொல்  தேவையே இல்ல நீங்க எந்த சொல்லைச் சொன்னாலும் , அதனாலேதான் இலக்கணத்தை அமைத்த நம் பெரியவர்கள், வழுவமைதி என்று ஒன்றை அமைத்திருக்கிறார்கள். இப்போது நீங்கள் உயர் திணையில் ஒரு வசனத்தை தொடங்கினால் ,உயர்திணையில் முடிக்க வேண்டும். அவன் வந்தான் என்று முடிக்க வேண்டும் . அவன் வந்தது என்று முடிக்கப்படாது . இப்போது  அப்படி எல்லாம் முடிக்கிறார்கள் , ஒன்னும் தப்பில்லை. என்ன கிட்டத்தட்ட அந்த மாதிரி அஃறிணையாக  ஆகிவிட்டோம். கவிதைக்கு அந்த லைசென்ஸ் உண்டு. அப்போ  கவிதை பாடுகிறபொழுது ,  லைசென்ஸ் சொன்னார்கள் . அப்படி இல்ல நீ , புலவன் பாடுகிறானா , பாடக்கொடு . அது வழுவமைதி, திணை வழுவமைதி , கால வழுவமைதி இப்படி அமைதி கொடுத்தார்கள் . 

கண்ணதாசன் பாடினான் படித்ததனால்  அறிவு பெற்றோர் ஆயிரம் உண்டு. வசனம் சரிங்களா ?. இந்த தமிழ் வசனம் சரிங்களா?. படித்ததினால் அறிவு பெற்றோர் உயர்திணை. உண்டு அஃறிணை . படித்ததினால், அறிவு பெற்றோர் ஆயிரம் உள்ளார் என்றால்  தான், இந்த வசனம் சரி. இங்க பாருங்க 'படிக்காமல் இருக்கிறது எவ்வளவு நல்லது' என்று உங்களுக்கு தெரியுதுங்களா.  ஒரு பிரச்சனையில்லை  இவ்வளவு நாள் இந்தப்பாட்டை  ரசித்தோமே இந்த ஆள் வந்து குழப்பிட்டதே,  என்று நினைப்பீர்கள். ஆனால் கவிஞர்களுக்கு அந்த அனுமதியை  கொடுக்கிறார்கள். ஏனென்றால், அவன் மொழி கடந்து பொருளுக்கு போகிறவன்.  அவன் சொல்லலாம் அதுக்கு நீ என்ன பண்ண வேண்டும் ? அது திணை அமைதி என்று அமைதி கொள்ள வேண்டும் . அப்படி என்றால்  இலக்கணம் என்னத்துக்கு ? பிழையாக படிக்கலாம் என்றால்.  அவன் உனக்கு அல்ல அது அமைதி.  அவனுக்கு அமைதி அவன் பொருளுக்கு போனவனுக்கு சொல்  பற்றி பிரச்சினையே இல்லை. பொருளுக்குப்  போய்விட்டான். ஆகவே  தமிழ் படிக்கிறபொழுது  நீங்க என்ன செய்யவேண்டும், சொல்லிலிருந்து பொருளுக்குப்  போக பயிற்சி பெற வேண்டும். இது முதல் நிலை. பொருள் வந்துவிட்டதா ,  சொல்லை  நீங்கள் தூக்கி எறிந்துவிடலாம் சார். இராமாயணத்தில் சொல்கிறதுண்டு  கம்பன் எல்லாம் எல்லாம் புரிஞ்சு படித்திருக்கிறார்களே , 

என்கிற பொழுது எனக்கு ஆச்சரியம் கம்பன்  தாடகைக்கு மேல் இராமன் அம்பு போடுகிறான். தாடகை  மேலே ராமன் அம்பு  போடுகிறான் . இந்த அம்பு  முதல் அவனுக்கு இது  கன்னிப்போர் . கன்னிப்போர்மாம் அம்பை எடுத்தான் அம்பை எடுத்து போட்டான் இது புல் ஸ்பீடில் போகிறதென்று காட்டவேண்டும் கம்பனுக்கு முதல் போர் அல்லவா ? அந்த அம்புக்கு வேகத்துக்கு என்ன சொல்லுவது? மின்னலைப்  போல போச்சி , அதிலெல்லாம் கம்பனுக்கு திருப்தியில்லை . உடனே போய் சேர்ந்தது,  போட்டவுடனே அங்கே போய் குத்திவிட்டது. அதற்கு என்ன உவமை சொல்லலாம் , கம்பன் சொன்னான்; " சொல்லொக்கும் கடிய வேகச் சுடுசரம்" அந்த அம்புக்கு  என்ன உவமை சொல்லுகிறான், 'சொல்' போல போயிற்று  உரையாசிரியர்கள் எழுதினார்கள்.  'முனிவர்கள் சொன்ன சாபச்சொல் போல்  போயிற்று' என்று எழுதினார்கள். இப்படி போ என்றவுடனே போய் விடுவார்களே அந்த மாதிரி அதை சொல் போச்சுதாம் . " சொல்லொக்கும் கடிய வேகச் சுடுசரம் கரிய செம்மல் , அல்லொக்கும் நிறத்தினாள் மேல் விடுதலும் வயிரக்  குன்ற, கல்லொக்கும் நெஞ்சில் தங்காது அப்புறம் கழன்று " அம்பு  போச்சு துளைத்துக்கொண்டு போயிருச்சு சில பேர்  சொல்வார்கள் அது பொம்பளை தானே, அது துளை க்கிறதில்  ஒன்றும்  பெரிய ஆற்றலில்லை. " கல்லொக்கும் வயிர குன்ற நெஞ்சில் தங்காது" அவள் பொம்பளை இல்லை, மலை  போல அவளுடைய  மார்பு  இருக்கிறது அந்த அம்பு துளைத்து  அப்புறம் போச்சு.  எப்படிடா அப்புறம் போச்சு என்கிறதற்கு -  ஒரு உவமை சொல்கிறார் கம்பன்  "கல்லாப்புல்லற்கு  நல்லோர் சொன்ன பொருளென போயிற் " றென்று. படிச்சவனுக்கு / படிக்காதவனுக்கு படிச்சவன் சொல்லுகிற பொருள்  எப்படி அவனுக்குள்ளே  நிற்காமல் போகுமோ , சில பேர் அப்படித்தான் சொல்கிறபொழுது இப்படி ஆட்டி ஆட்டி கேட்பான் ஏன் கேட்கிறானென்றால் உள்ளுக்கு  ஒன்னும் தங்கிவிடக்கூடாது,  ஆட்டி வெளியில் அனுப்புகிறான். நான் இதை சொன்ன உடனே, ஆட்டாம விட்டுறாதீங்க . காதால கேட்கறது உள்ளே நிற்க வேண்டும். சில பேருக்கு நிற்காது "கல்லாப்புல்லற்கு"  இதுல ஒரு குசும்பு வைக்கிறான் கம்பன். 'கல்லாப்புல்லர் '  என்று சொன்னதாலே கற்ற புல்லர்களும் இருக்கிறார்கள். கல்லாப்புல்லர்க்கு நல்லோர் சொன்ன பொருள் எனப்  போயிற்று அன்றே  இதுல பாட்டில் என்ன நுட்பம்  பாருங்கள் அம்பு உள்ளே போகிறபோது கம்பன் என்ன சொன்னான் சொல்லொக்கும் அம்பு என்றான் வெளியே போகிறபோது "பொருளென போயிற்று அன்றே" காதுக்குள்ளே  வரும் வரை தான் சொல்,  வந்துட்டா அதற்கப்புறம் பொருள் தான். அதுக்கு பிறகு சொல்லுக்கு வேலை இல்லை,  சொல்லை  இப்போது  ஒரு தட்டத்தில் வைத்து ஒரு ப்ளேட்டில் வைத்து காப்பி வைத்து  கொடுக்கிறீர்கள் அல்லது டம்ப்ளரில்  காப்பி கொடுக்கிறீர்கள் இந்த டம்ப்ளர்  எதுவரைக்கும் தேவை ? காப்பியை உள்ளே விடும் வரைக்கும் தேவை, அதற்கப்புறம் டம்ப்ளரை தூக்கி போடு அங்காலே . அது மாதிரி சொல் பொருளைக் கொண்டு வந்து உங்களுக்குள்ளே  சேர்த்துவிட்டதா  போதும், அதற்கு பிறகு  சொல்லுக்கு வேலை இல்லை தூக்கி போட வேண்டியதுதான். அப்போ அதோடு,  தமிழ் முடிந்ததா, என்றால் முடியவில்லை. பொருள் வந்தால் போதாது பொருள் உணர்வாக மாறவேண்டும். தமிழ் படிக்கிற முறை  இதுதான். 

முதல் சொல் படித்து பொருளைப்  பிடியுங்கள்.  பொருள் என்ன உணர்வு சொல்கிறது என்று பிடியுங்கள் . அந்த உணர்வைப் பற்றி விட்டீர்களானால் போதும். சொல் பொருள் ஆகி,  பொருள் உணர்வாக வேண்டும். உணர்வாகாத பட்சத்திலே தமிழ் படித்து பிரயோசனமில்லை. சொல் ,பொருள் , உணர்வு என்ற வரிசையில் உணர்வுக்கு என்ன சிறப்பு தெரியுமா ? பேதங்கள் அற்றுப்போகும் . சொல் இருக்கிறதே  பேதம்  உண்டு அது தான் இந்த மொழி படித்த உடனே  நாங்கள் சண்டை பிடிக்க ஆரம்பித்துவிடுகிறோமே . அவன் தமிழன் இவன் சிங்களவன் என்னமோ இப்படி சொல்றோமே ! சொல்லுக்குள்ளளே பேதம் உண்டு . இங்கே பாருங்கள் அம்மா-தமிழ் , மம்மி-ஆங்கிலம் , மாதா-சமஸ்கிருதம் , அப்படிங்களா ஏதோ அப்படி பண்றாங்க , 'அம்மே'  எங்க ஊர்ல சிங்களத்தில் அம்மா. இது மூணு நாலு சொல்லில்  என்ன சொன்னேன் இஸ்லாமியர்கள் உம்மா.  சொல்லு வேறேயே தவிர  பொருள் ஒன்று தானே சார். ஆனா 'அம்மா' என்ற உடனே, இது  தமிழ் அம்மா ஞாபகத்துக்கு வருகிறார்;  'அம்மே'  என்றவுடனே  சிங்கள அம்மா ஞாபகத்துக்கு வருகிறார் ;  'மம்மி' என்றவுடனே ஆங்கில அம்மா ஞாபகத்துக்கு வருகிறார் ; பேதங்கள் வந்துவிடுகிறது  பாருங்கள்,  மொழியிலே.  இப்போ பொருளுக்குப்  போங்கள்.  'அம்மா' என்ற சொல் என்ன தந்தது தாய் என்ற அந்த பொருளை தந்ததல்லவா.  பேதம் குறைந்து போனது . மொழி அந்த மொழியிலேயே இருக்கிற பேதம் 'தாய்' என்ற அந்த பொருள் வந்துவிட்டது என்று வையுங்கள், அம்மாதான் அப்போது பொருள்  புரிந்துவிட்டது இன்னும் கொஞ்சம் பாருங்கள் பொருளில் கூட  'அம்மா' என்று  சொன்னால்கூட அம்மா. எங்களுக்கு 'பின்னி,  பூ வைத்த ஒரு  அம்மா ' ஞாபகத்திற்கு  வருவார்; 'மம்மி' என்றவுடனே,  'கவுண் போட்ட ஓர் அம்மா' ஞாபகத்திற்கு வருவார் . அப்போ  பொருளிலே  கூட பேதம் உண்டு. அம்மா என்ற சொல் அதன்  பிறகு அம்மா என்ற பொருள் இந்த  அம்மா என்று சொன்னவுடனே  தாய்மை என்ற ஒரு உணர்வு வருகிறது  பாருங்கள்.  அதில்,  சிங்கள தாய்மை, தமிழ் தாய்மை, ஆங்கில தாய்மை என்று தாய்மை இல்லை. ஆகவே மொழிப்பயன்பாடு உண்மையாக வர வேண்டுமானால் சொல்லைக் கடந்து, பொருளைக்  கடந்து உணர்வை தொட்டால்தான் மொழிப்பயன்பாடு வரும் அதனாலே தான் 'சகலகலாவல்லிமாலை' பாடிய 'குமரகுருபர சுவாமிகள்' என்ன சொன்னார் தெரியுமா ? சரஸ்வதியை  கேட்கிறபோது "பாட்டும் ..". 'பாட்டு' என்கிறது சொல் . "பாட்டும், பொருளும், பொருளால் பொருந்தும் பயனும் என்பதால் கூட்டு" என்றார். தாயே எனக்கு 'பாட்டைக்கொடு,  பாட்டினால் வரும் பொருளைக் கொடு,  பொருளால்  வருகிற பயனைக் கொடு என்றார் .  "பாட்டும் , பொருளும் , பொருளால் பொருந்தும் பயனும் , என்பதால் கூட்டும் படி நின் கடைக்கண் நல்காய்"  அப்போ, இதை எதற்காக இவ்வளவு  நேரம்  விளங்கப்படுத்தி சொல்கிறேனென்றால் திருக்குறள் படிக்கிறோம் என்றால் முதலில் சொல்  படியுங்கள் சொல்லுக்கு ஊடாக பொருள் படியுங்கள் பொருளுக்கு ஊடாக  உணர் வை படியுங்கள் திருக்குறளினுடைய உணர்வு என்ன என்று கேட்பீர்களானால் அறம்தான் உணர்வு. அறம்தான் திருக்குறளு டைய உணர்வு . சொல் ,பொருள், அறத்துப் பால் , பொருட் பால் , காமத்துப்பால் எல்லாம் வேற வேறயா இருக்கிறதே என்பதற்காக விஷயம் வேற என்று நினைக்காதீர்கள் .அத்தனை ஊடாகவும் அறம்  என்ற உணர்வை சொல்லுகிறான் திருவள்ளுவர் . திருக்குறள் படித்தால் அறமாக வாழ்வீர்கள் . நூறு வீதம் சொல்கிறேன் . உங்கள் மனதை சுத்தப்படுத்திக் கொண்டு படித்தால் , என்னிடம் கொழும்பிலே படிக்கிறபோது ரொம்ப  கீழ்மைப்பட்ட பிள்ளைகள் , 

சிங்கள மொழியிலே  படித்த பிள்ளைகள் படித்தார்கள் .நீங்கள்  சொன்னா நம்ப மாட்டீர்கள் அவருடைய வாழ்க்கையே ஒரு சேரி வாழ்க்கை 'புலால் மறுத்தல்' படித்த பிறகு ஒரு 10 மாணவர்கள் புலால் சாப்பிடுவதை நிறுத்தி விட்டார்கள் சார். சத்தியமாக  நான் நினைக்கிறது நான் இவ்வளவு சொற்பொழிவு பண்ணி எனக்கு ஒரு பிரயோசனம் இல்லை . அந்த பத்துப் பேருக்குப் படிப்பித்ததால் எனக்கு கட்டாய் சொர்க்கத்தில் ஒரு இடம் இருக்கும் சத்தியமாக சொல்கிறேன் . அவர், அவர்கள் சூழலில் மாமிசம் புலால் உண்ணாமல் இருக்கிறது ,  என்கிறது ஒரு பெரிய வியப்பு.  சாப்பிடுகிறதை  நிப்பாட்டிட்டார்கள். அதுதான் உணர்வு . நான் அதை தான் சொல்கிறேன் திருக்குறளை  படித்தால் அறத்தின்படி வாழ வேண்டும்,  வாழவைக்கும் . அது தான் திருவள்ளுவருடைய கெட்டித்தனம் . நீங்கள்  மீற நினைச்சாலும் வந்து புத்தியில் தட்டுவார் , திருவள்ளுவர். டேய் நேற்று  சொன்னேனே  இப்ப என்னடா பண்ற என்று கேட்பார். கேட்பார் பாருங்க அதற்காகத்தான் திருக்குறள் படிப்பது . உங்களுக்கு தெரியும்  இன்றைக்கு எல்லா நாட்டிலும் உங்கள் நாடு என்று இல்லை எல்லா நாட்டிலும் , அறப்பிறழ்வாலே எத்தனை அசிங்கங்களை சந்தித்துக் கொண்டிருக்கிறோம் . இனியெல்லாம் தலைமைகளிடமிருந்து மக்களுக்கு தர்மம் வரும் என்று நினைக்காதீர்கள் . மக்களிடமிருந்து தர்மம் தலைமைக்கு போக வேண்டும் நாம் எல்லோரும் செம்மைப்பட்டுவிட்டால் , தலைமை செம்மையாகத் தான் வேண்டும் . நான் அரசியலை சொல்லவில்லை, பொதுப்பட சொல்லுகிறேன்  . எங்கும் இதுதான் பிரச்சனை .எங்கள் நாட்டிலும் , இது தான் பிரச்சனை . ஆகவே, திருக்குறளை நானே என்னுடைய ஆசிரியர் எனக்கு சொல்லுகிற மொழி,  முடிவுரையாக சொல்லுகிறேன், என்னுடைய ஆசிரியர் சொல்லுவார் 'இருட்டோடு போராடி கொண்டிருக்காதீர்கள். சின்ன வெளிச்சத்தைக் கொண்டு வந்து விட்டால் பெரிய இருளை நீக்கி விடலாம் இருட்டோடு போராடி பிரயோசனமில்லை. வெளிச்சத்தை கொண்டுவர முயற்சியுங்கள். நாங்கள் காலாகாலமாக இருட்டோடு  போராடுகிறோம் போராடுகிறோம் என்று நாமும்  இருட்டாகி கொண்டே இருக்கிறோம் ஒளியை கொஞ்சமாவது கொண்டு வந்து விட்டோம் என்றால் இருள்  போய்விடும் பெரிய இருளை நீக்க பெரிய ஒளி தேவை என்று இல்லை இங்க பாருங்க இந்த மண்டபம் முழுக்க இருள். இந்த லைட் நான்கையும் நிறுத்திவிட்டால் மண்டபம் முழுக்க இருள். இவ்வளவையும் இந்த நாலு லைட் இல்லாமல் பண்ணி விடுகின்றது அல்லவா.  அப்படி நாலுபேர் தர்மமானவன் வந்துவிட்டால் போதும். அவன் வந்துவிட்டான் காணும். இந்த ஒட்டுமொத்த சமுதாயமும் வெளிச்சமாகிவிடும் ஒட்டுமொத்த சமுதாயமும் வெளிச்சமாகி விடும்'. அந்த வெளிச்சம் நோக்கி  திருக்குறளை  கற்போம்.  

இன்றைக்கு இந்த அளவிலேயே வகுப்பை நிறுத்தப் போகிறேன் . ரொம்ப நீளமா படிச்சாலும்  கஷ்டம் .கொஞ்சம் கொஞ்சமாக படிப்போம் பெறுகிற அவ்வளத்தையும் பயன் பெறுவோம் நாளைய வகுப்பில் முடிந்தால் திருக்குறள் நூலோடு  வாருங்கள் உரைப் பாயிரத்தில் உள்ளே நுழைகிறோம் நாளைய வகுப்பிலே உரைப்பாயிரத்தை படிப்போம் . அதுவே . அது படித்தால் திருக்குறள் படித்ததற்கு சரி . அந்தப் பாயிரத்தில் நாளை நுழையலாம் என்று சொல்லி உங்களிடமிருந்து விடை பெற்றுக் கொள்கிறேன் வணக்கம் !
